<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_18"><b class="calibre3">CAPITOLO DICIANNOVESIMO </b></h2>
<p class="calibre1">John Isidore abbassò lo sguardo e vide le proprie mani: erano aggrappate alla doppia maniglia della scatola empatica. Rimase lì a bocca aperta a contemplarle quando d'un tratto le luci dell'appartamento si spensero. In cucina vide che Pris si stava affrettando a spegnere il lume che era sul tavolo. </p>
<p class="calibre1">«J.R., sta' a sentire», gli bisbigliò Irmgard con forza in un orecchio; l'aveva afferrato per una spalla, con le unghie che gli affondavano nella carne animate da un'intensa frenesia. </p>
<p class="calibre1">Sembrava non fosse più conscia delle sue azioni; nella penombra appena illuminata dalla luce notturna della città, il volto di Irmgard era diventato distorto, astigmatico. Si era tra-sformato in una scodella senza coraggio in cui galleggiavano due occhietti impauriti e privi di palpebre. «Adesso, appena lui busserà, se busserà, devi andare alla porta», bisbigliò, </p>
<p class="calibre1">«fagli vedere i documenti e dirgli che questo è il tuo appartamento e non c'è nessun altro. </p>
<p class="calibre1">Se insiste, chiedigli di mostrarti il mandato». </p>
<p class="calibre1">Pris, in piedi dall'altra parte, tesa come un arco, mormorò: «Non farlo entrare, J.R.. Di' </p>
<p class="calibre1">quello che ti pare; fa' qualsiasi cosa, basta che lo blocchi fuori. Lo sai cosa farebbe un cacciatore di taglie, lasciato libero qui dentro? Ti rendi conto di cosa ci farebbe?» </p>
<p class="calibre1">Staccandosi dalle due androidi femmina, Isidore cercò a tentoni la via della porta; con le mani trovò la maniglia e si fermò ad ascoltare. Sentì il solito silenzio del corridoio esterno: nient'altro che vuoto, che riecheggiava senza vita. </p>
<p class="calibre1">«Senti niente?» chiese Roy Baty, chinandosi verso di lui. Isidore avvertì il forte odore che emanava da quel corpo irrigidito; ne inalò la paura, la paura che si sprigionava da Roy e formava come una nebbiolina attorno a lui. «Esci fuori e da un'occhiata». </p>
<p class="calibre1">Aperta la porta, Isidore guardò su e giù il corridoio in penombra. Almeno qui fuori l'aria sembrava limpida, nonostante il peso della polvere accumulata. Teneva ancora in mano il ragno che Mercer gli aveva dato. Ma era davvero lo stesso che Pris aveva mutilato con le forbicine di Irmgard? Probabilmente no. Non lo avrebbe mai saputo con certezza. Ad ogni modo, era vivo; lo sentiva strisciare all'interno della mano chiusa, non mordeva: come accade nella maggior parte dei ragni, le sue mandibole non erano in grado di trapassare la pelle umana. </p>
<p class="calibre1">Isidore arrivò in fondo al corridoio, poi scese le scale e uscì fuori su quello che era stato un sentiero a gradoni, circondato dal giardino. Naturalmente il giardino era morto durante la guerra e il sentiero era andato in mille pezzi. Ma lui ne conosceva bene la superficie irregolare; faceva piacere avere sotto i piedi un terreno familiare e lui lo seguì fino a costeg-giare tutto il lato più lungo dell'edificio per arrivare all'unico punto verde della zona - un metro quadrato di erbacce patite, sature di polvere. Vi depositò il ragno. Sentì l'esitante incedere della creatura sulla pelle della mano, poi più niente. Be', ormai era fatta, pensò, raddrizzandosi. </p>
<p class="calibre1">Il raggio di una torcia elettrica si materializzò sull'erba; nella sua luce accecante, gli steli mezzi morti delle erbacce si stagliavano netti, minacciosi. Adesso riusciva a vederlo, il ragno: se ne stava fermo su una fogliolina seghettata. Dunque era riuscito a mettersi in sal-vo. </p>
<p class="calibre1">«Che cosa ha fatto?» gli chiese l'uomo che teneva in mano la torcia elettrica. </p>
<p class="calibre1">«Ho liberato un ragno», rispose Isidore, che si chiedeva come mai l'uomo non se ne fosse accorto; nel raggio di luce gialla il ragno appariva ancor più grande di quel che era. «In modo che possa cavarsela per conto suo». </p>
<p class="calibre1">«Perché non se lo porta su in casa? Lo dovrebbe tenere in un vasetto. Secondo il catalogo Sidney di gennaio, il prezzo al minuto della maggior parte dei ragni è aumentato del dieci per cento. Ne poteva ricavare un centinaio di dollari e rotti». </p>
<p class="calibre1"></p>
<p class="calibre1">110</p>
<p class="calibre1">«Se lo riportassi su, lo rifarebbero a pezzi. Un pezzetto alla volta, per vedere come rea-gisce». </p>
<p class="calibre1">«Solo gli androidi farebbero una cosa del genere», disse l'uomo. Infilò una mano sotto la giacca e tirò fuori un oggetto che aprì di scatto e mise sotto il naso di Isidore. </p>
<p class="calibre1">Nella luce incerta il cacciatore di taglie sembrava un uomo di statura media, non aveva niente di impressionante. Un viso tondo e lineamenti glabri e regolari; sembrava un impiegato di un tranquillo ufficio. Metodico, ma informale. Come aspetto non ricordava certo un semidio; non era affatto come se lo era immaginato Isidore. </p>
<p class="calibre1">«Sono un investigatore del dipartimento di polizia di San Francisco. Deckard, Rick Deckard». L'uomo richiuse di scatto il tesserino e se lo rinfilò nella tasca interna della giacca. </p>
<p class="calibre1">«Sono ancora lassù? Tutti e tre?» </p>
<p class="calibre1">«Be', sa com'è», disse Isidore, «io mi sto prendendo cura di loro. Due sono donne. Sono gli ultimi superstiti di un gruppo; gli altri sono tutti morti. Ho portato su nel mio appartamento il televisore di Pris in modo che potessero vedere Buster Friendly. Buster ha provato aldilà d'ogni dubbio che Mercer non esiste». Isidore si sentiva emozionato, perché sapeva una cosa così importante - una notizia che il cacciatore di taglie evidentemente non aveva ancora sentito. </p>
<p class="calibre1">«Saliamo di sopra», ordinò Deckard. Improvvisamente aveva puntato una torcia laser contro Isidore; poi, dopo un attimo di incertezza, la mise via. «Lei è uno speciale, vero? </p>
<p class="calibre1">Un cervello di gallina». </p>
<p class="calibre1">«Sì, però lavoro. Guido il furgoncino di...» Con un sussulto d'orrore si rese conto di aver dimenticato il nome. «Di... una clinica per animali», disse. «La Clinica per Animali Van Ness... di p-p-proprietà del signor Hannibal Sloat». </p>
<p class="calibre1">«Mi accompagna di sopra e mi fa vedere in che appartamento stanno?» chiese Deckard. </p>
<p class="calibre1">«Qui ci sono oltre mille appartamenti; mi farebbe risparmiare un sacco di tempo». La stanchezza gli fece tremare un po' la voce. </p>
<p class="calibre1">«Se li ammazza non sarà più in grado di fondersi con Mercer», lo avvertì Isidore. </p>
<p class="calibre1">«Non vuole accompagnarmi di sopra? Farmi vedere a che piano stanno? Mi dica almeno il piano. L'appartamento me lo trovo da solo». </p>
<p class="calibre1">«No», rispose deciso Isidore. </p>
<p class="calibre1">«Secondo le leggi statali e federali...» cominciò a dire Deckard, ma poi lasciò perdere. </p>
<p class="calibre1">Rinunciò a interrogarlo. «Buona notte», tagliò corto e si allontanò lungo il sentiero fino a scomparire nell'edificio, con la torcia elettrica che spillava un raggio diffuso e gialliccio davanti ai suoi piedi. </p>
<p class="calibre1">Una volta dentro l'edificio del condapp, Rick Deckard spense la torcia elettrica; guidato dalle fioche lampadine incassate a intervalli nelle pareti, avanzò lungo il corridoio mentre la sua mente lavorava. Il cervello di gallina sa che sono androidi; lo sapeva già, prima che gli dicessi qualcosa. Però non capisce. D'altra parte, chi lo capisce? Lo capisco forse io? </p>
<p class="calibre1">L'ho mai capito? E uno di loro sarà il doppione di Rachael, riflette. Magari lo speciale ha vissuto con lei. Chissà se gli è piaciuto, si chiese. Forse era proprio quella che lui aveva paura gli facesse a pezzi il ragno. Potrei tornare indietro e prendermi quel ragno, pensò. </p>
<p class="calibre1">Non ho mai trovato un animale selvatico vivo. Deve essere un'esperienza fantastica, ab-bassare lo sguardo e vedere qualcosa di vivo che sgattaiola via. Magari un giorno succederà anche a me quello che è successo a lui. </p>
<p class="calibre1">Si era portato dietro un'apparecchiatura d'ascolto dalla macchina; la montò subito, un sensore rotante e un minischermo a bolla. Nel corridoio silenzioso lo schermo non indicava nulla Su questo piano non c'è niente, Deckard disse tra sé e sé. Spinse il selettore della verticale. Su quell'asse il sensore captò un debole segnale. Sono di sopra. Raccolse l'apparecchiatura e la ripose nella borsa, quindi cominciò a salire le scale per andare al piano successivo. </p>
<p class="calibre1"></p>
<p class="calibre1">111</p>
<p class="calibre1">Nell'ombra l'attendeva una sagoma. </p>
<p class="calibre1">«Se fai una mossa ti ritiro», esclamò Rick. Era il maschio, era lì, in agguato, per lui. Il cacciatore stringeva forte la torcia laser tra le dita contratte, ma non riusciva ad alzarla e puntarla. Era stato colto di sorpresa, colto troppo presto. </p>
<p class="calibre1">«Non sono un androide», disse la sagoma. «Mi chiamo Mercer». Uscì in una zona illuminata. «Vivo in questo edificio per via del signor Isidore. Lo speciale con il ragno; ci hai appena parlato, lì fuori». </p>
<p class="calibre1">«È vero che ora sono al di fuori del Mercerianesimo?» chiese Rick. «Come ha detto quel cervello di gallina? A causa di quello che sto per fare nei prossimi minuti?» </p>
<p class="calibre1">«Il signor Isidore parlava per sé, non per me», disse Mercer. «Quello che fai deve essere fatto. Te l'ho già detto». Alzò una mano e indicò con un dito le scale alle spalle di Rick. </p>
<p class="calibre1">«Sono venuto a dirti che uno di loro è dietro di te, sulle scale che vanno di sotto, e non nell'appartamento. È il più difficile dei tre e devi ritirarlo per primo». La voce anziana e frusciarne assunse un improvviso fervore. «Svelto, signor Deckard. Sulle scale!» </p>
<p class="calibre1">Torcia laser pronta, Rick si voltò di scatto e si accovacciò per fronteggiare la rampa di scale. Una figura femminile stava salendo agilmente e lui la conosceva; la riconobbe e abbassò la torcia laser. «Rachael?» mormorò, perplesso. Possibile che l'avesse seguito con la sua aereomobile, che l'avesse pedinato fin qui? Perché poi? «Tornatene a Seattle! Lascia-mi in pace; Mercer mi ha detto che devo farlo». Ma poi vide che non si trattava di Rachael. </p>
<p class="calibre1">«Per quello che siamo stati l'uno per l'altra», disse l'androide avvicinandosi a lui con le braccia tese davanti a sé, come per abbrancarlo. I vestiti, pensò lui, c'è qualcosa che non va. Però gli occhi, gli occhi sono gli stessi. E ce ne sono altri come questo; ce ne possono essere legioni come lei, ognuna con il proprio nome, ma tutte Rachael Rosen — Rachael, il prototipo, usato dai fabbricanti per proteggere gli altri. Le sparò mentre lei, con fare implorante, si stava per gettare su di lui. L'androide esplose e alcune parti schizzarono via; Rick si coprì la faccia, ma poi guardò ancora e vide la torcia laser che lei nascondeva rotolar via verso le scale; l'involucro metallico cadde rimbalzando, gradino dopo gradino, e il rumore riecheggiò sempre più lento e lontano. Il più difficile dei tre, aveva detto Mercer. Si voltò a scrutare la penombra, in cerca di Mercer. Il vecchio era sparito. Possono persegui-tarmi con tante Rachael Rosen fino a che non muoio, pensò, oppure finché questo modello non diventa sorpassato, qualsiasi cosa arrivi prima. E ora andiamo a sistemare gli altri due, si disse. Uno di loro non è nell'appartamento, gli aveva detto Mercer. Si rese conto d'un tratto che Mercer lo aveva protetto. Si era manifestato e gli aveva portato aiuto. La donna </p>
<p class="calibre1">— cioè, la cosa - mi avrebbe senz'altro beccato, si disse, se Mercer non mi avesse messo in guardia. Adesso posso fare il resto da solo, si rese conto. Questo era quello impossibile; lo sapeva che non sarei stato in grado di farlo. Ma ormai è fatta. Tutto finito, in un attimo. </p>
<p class="calibre1">Ho fatto quello che non potevo fare. Ora i Baty li posso stanare con il sistema standard; saranno un osso duro, ma mai duro come questo. Rimase in piedi da solo nel corridoio vuoto; Mercer lo aveva lasciato perché ormai aveva compiuto la sua missione, Rachael - o meglio, Pris Stratton - era stata fatta a pezzi e ora non restava che lui. Ma altrove nell'edificio c'erano i Baty e loro sapevano. Avevano percepito quello che lui aveva fatto qui. Probabilmente, a questo punto, cominciavano ad aver paura sul serio. Questa era stata la loro reazione alla sua presenza nell'edificio. Ci avevano provato. Senza Mercer, ci sarebbero riusciti. Ora, per loro, era arrivato l'inverno. </p>
<p class="calibre1">Questa faccenda la devo chiudere alla svelta, pensò, la missione che devo compiere; si mise a correre lungo il corridoio e tutto a un tratto la sua apparecchiatura di allarme registrò la presenza di attività cefalica: aveva individuato l'appartamento. Ora non c'era più bisogno di tutti quegli strumenti; se ne sbarazzò e bussò alla porta dell'appartamento. </p>
<p class="calibre1">Da dentro rimbombò una voce d'uomo: «Chi è?» </p>
<p class="calibre1">«Sono il signor Isidore», disse Rick. «Fammi entrare perché io mi sto prendendo cura di 112</p>
<p class="calibre1">voi e d-d-due di voi sono d-d-donne». </p>
<p class="calibre1">«No, questa porta non la apriamo», disse una voce femminile. </p>
<p class="calibre1">«Ma io voglio vedere Buster Friendly sul televisore di Pris», insistette Rick. «Ora che è riuscito a provare che Mercer non esiste è importante seguire il suo programma. Io guido il furgoncino della Clinica per Animali Van Ness, di proprietà del signor Hannibal S-s-sloat». </p>
<p class="calibre1">Si sforzò di balbettare. «Allora, la v-v-volete aprire questa p-p-porta? L'appartamento è mio!» Rimase in attesa e pian piano la porta si aprì. All'interno dell'appartamento buio in-travvide delle sagome indistinte, due. </p>
<p class="calibre1">Quella più piccola, la donna, gridò: «Ci deve prima sottoporre ai test». </p>
<p class="calibre1">«Troppo tardi», disse Rick. La sagoma più alta prima cercò di richiudere la porta, poi tentò di mettere in funzione un qualche congegno elettronico. «No», gridò Rick, «sono già entrato». Lasciò che Roy Baty facesse fuoco una volta; evitò di sparare finché non sentì il raggio laser sfiorarlo mentre si contorceva per schivarlo. «Ora che mi avete sparato avete perso i vostri diritti legali. Avreste dovuto obbligarmi a sottoporvi alla prova Voigt-Kampff. </p>
<p class="calibre1">Ormai non vale più». Ancora una volta Roy Baty gli sparò un raggio laser, ma lo mancò di nuovo e gettò la torcia, quindi si diede alla fuga all'interno dell'appartamento, forse in u-n'altra stanza, lasciandosi dietro il congegno elettronico. </p>
<p class="calibre1">«Ma come mai Pris non ti ha beccato?» chiese la signora Baty. </p>
<p class="calibre1">«Pris non esiste», rispose lui, «ci sono solo tante Rachael Rosen, una copia dopo l'altra». Si accorse che nella mano appena visibile anche lei stringeva una torcia laser; Roy Baty doveva avergliela lanciata, voleva attirarlo sempre più dentro l'appartamento in modo che Irmgard potesse poi prenderlo alle spalle, sparandogli alla schiena. «Mi dispiace, signora Baty», disse Rick e fece fuoco su di lei. </p>
<p class="calibre1">Nell'altra stanza, Roy Baty lanciò un urlo angosciato. </p>
<p class="calibre1">«E va bene, tu l'amavi, ma anch'io amavo Rachael. E perfino lo speciale amava l'altra Rachael». Detto questo, Rick sparò anche a Roy Baty; la grossa carcassa dell'uomo si gettò di scatto in avanti, poi crollò a terra come una pila troppo alta di tanti oggetti fragili e separati. Andò a sbattere contro il tavolo di cucina e si trascinò dietro piatti e stoviglie. I circuiti dei riflessi lo fecero fibrillare e contorcersi per un po', ma ormai era morto. Rick lo ignorò: non vedeva quel corpo come non vedeva quello di Irmgard Baty vicino alla porta d'ingresso. Ho beccato anche l'ultimo, si rese conto a un tratto. E con questo, oggi, sono sei; quasi un record. E ora non ce ne sono più e posso tornarmene a casa da Iran e dalla capra. E una volta tanto avremo abbastanza soldi. </p>
<p class="calibre1">Si lasciò cadere sul divano e dopo un po' che se ne stava lì, in mezzo al silenzio dell'appartamento, tra gli oggetti immobili, il signor Isidore, lo speciale, apparve sulla porta. </p>
<p class="calibre1">«Meglio non guardare», gli disse Rick. </p>
<p class="calibre1">«L'ho vista laggiù, sulle scale. Pris». Lo speciale stava piangendo. </p>
<p class="calibre1">«Non se la prenda tanto a cuore», gli consigliò Rick. Si alzò in piedi, ma fu colto da ver-tigini, si reggeva a fatica. «Dove ha il telefono?» </p>
<p class="calibre1">Lo speciale non disse niente, non si mosse, rimase lì impalato. Perciò Rick si mise a dar la caccia al telefono da solo, lo trovò e fece il numero dell'ufficio di Harry Bryant. </p>
<p class="calibre1"></p>
<p class="calibre1">113</p>
</body>
</html>
