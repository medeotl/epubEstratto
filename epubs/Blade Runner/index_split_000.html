<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">PHILIP K. DICK </p>
<p class="calibre1"></p>
<p class="calibre1">BLADE RUNNER </p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1">Prima Edizione: 1996 </p>
<p class="calibre1">Titolo originale: DO ANDROIDS DREAM OF ELECTRIC SHEEP? </p>
<p class="calibre1">© 1968 by Philip K. Dick  </p>
<p class="calibre1">Traduzione di Riccardo Duranti </p>
<p class="calibre1">© 1996 by Fanucci Editore, </p>
<p class="calibre1">Via delle Fornaci 66, 00165 Roma </p>
<p class="calibre1">Proprietà letteraria ed artistica riservata Stampato in Italia - Printed in ltaly 2</p>
<p class="calibre1">NOTA DEL TRADUTTORE </p>
<p class="calibre1"></p>
<p class="calibre1">Nel tradurre un'opera come questa c'è il rischio di identificarsi empaticamente con gli androidi, in quanto, al pari di loro, il traduttore si sente quasi come l'autore, senza però la minima speranza di diventarlo mai del tutto, perché la scintilla della creazione originale gli è negata, per definizione, sin dall'inizio. Restano comunque i margini di autonomia e di in-ventività artigianale nel tentare di surrogare il linguaggio e le emozioni che lo scrittore ha cercato di comunicare ai suoi lettori originari. E dati i caratteri di ambiguità e di anacroni-smo spiazzante che Dick semina a piene mani in questo come in altri suoi libri, l'ambiguo ruolo di mediazione del traduttore ne risulta in qualche modo rafforzato. </p>
<p class="calibre1">In attesa che sia sviluppato un equivalente del test di Voigt-Kampff per misurare il tasso di empatia di una traduzione (alla fine del quale spero di non essere sbrigativamente "ritirato" da qualche cacciatore di taglie editoriali), dò conto di alcune delle scelte operate nel corso di questa nuova versione del romanzo di Philip K. Dick. </p>
<p class="calibre1">Ho ritenuto di mantenere l'alternarsi terminologico dell'originale tra "android" e il più familiare "andy", usando rispettivamente "androide" e il diminutivo "droide", ormai entrato nell'uso dei lettori di fantascienza e degli appassionati di computer-games italiani: certo, </p>
<p class="calibre1">"Andy" ha il vantaggio, negato all'italiano, di suonare come il diminutivo di un nome proprio, aumentando il margine di confusione con la sfera umana. Quanto al personaggio di J.R. Isidore ho mantenuto la curiosa duplicità dei termini che si riferiscono a lui: quello popolare e offensivo di "cervello di gallina" e quello ufficiale e equivocamente qualificante di </p>
<p class="calibre1">"speciale", esempio profetico di nomenclatura "politically correct". A proposito di definizioni ufficiali, ho scelto di tradurre "World War Terminus", l'evento che ha dato inizio alla civiltà spietatamente mite in cui agiscono i personaggi del romanzo, con "Ultima Guerra Mondiale" sia per evitare spiacevoli rime, sia per sfruttare l'ambiguità, ordinale e apocalittica, dell'evento italiano. Analogamente, "Mercerism" è stato reso "Mercerianesimo" piuttosto che </p>
<p class="calibre1">"Mercerismo", per sottolineare, attraverso la similitudine morfologica con Cristianesimo, il carattere religioso piuttosto che politico-ideologico di una delle più geniali invenzioni di Dick. </p>
<p class="calibre1">Quanto ai neologismi, una delle sfide più stimolanti per un traduttore, ho scelto "modulatore di umore" piuttosto che "organo dell'umore" per il carattere tecnico e meno... organico che il primo termine da a questo strumento, che ironicamente intende sottolineare l'equivoca dipendenza degli umani da una manipolazione tecnologica esterna, uno dei temi principali e più interessanti del romanzo. La "hovercar" è diventata una "aeromobile" per richiamare le analogie d'uso con l'automobile e il "videophone" un "videofono" piuttosto che un "videotelefono" per rispettare il carattere abbreviato dell'originale. Ho scelto di tradurre "kipple", il termine coniato da Dick per indicare il trionfo di quei processi entropici che attraversano come una vera e propria filigrana tutti i suoi romanzi, con "palta", parola dialettale esistente, ma abbastanza insolita in italiano e quindi con efficaci connotazioni stranianti non lontane, dal punto di vista del significato, da quelle che l'autore ha affidato al suo neologismo che, peraltro, ricava solo dal contesto di tutta la sua forza. </p>
<p class="calibre1">Per finire, un'annotazione marginale: in questo romanzo Dick fa solo un rapido accenno agli "homeopapers", ovvero agli "omeogiornali", una delle sue straordinarie intuizioni me-diologiche, i giornali personalizzati dove cioè ogni lettore trova stampate, e quindi legge, solo le notizie che vuole leggere: una preveggente anticipazione di un uso riduttivo e pa-radossale dell'enorme potenziale di informazioni reso disponibile da tecnologie avanzate tipo Internet. </p>
<p class="calibre1">Riccardo Duranti </p>
<p class="calibre1"></p>
<p class="calibre1">3</p>
<p class="calibre1">A MAREN AUGUSTA BERGRUD  </p>
<p class="calibre1">10 AGOSTO 1923-14 GIUGNO 1967 </p>
<p class="calibre1">E ANCORA SOGNO I SUOI PASSI SUL PRATO; </p>
<p class="calibre1">LA RUGIADA CALPESTA SPETTRALE, </p>
<p class="calibre1">TRAFITTO DAL MIO CANTO TRIONFALE. </p>
<p class="calibre1">W.B. Yeats </p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1">AUCKLAND </p>
<p class="calibre1">UNA TESTUGGINE DONATA DALL'ESPLORATORE COOK AL RE DI TONGA NEL 1777 È </p>
<p class="calibre1">DECEDUTA IERI ALL'ETÀ DI QUASI DUECENTO ANNI. </p>
<p class="calibre1">L'ANIMALE, IL CUI NOME È TU'IMALILA, È MORTO NEI GIARDINI DEL PALAZZO REALE </p>
<p class="calibre1">A NUKU, ALOFA, CAPITALE DI TONGA. </p>
<p class="calibre1">IL POPOLO DI TONGA CONSIDERAVA L'ANIMALE ALLA STREGUA DI UN MEMBRO </p>
<p class="calibre1">DELLA FAMIGLIA REALE E CUSTODI PARTICOLARI ERANO DESTINATI AD ACCUDIRLO. </p>
<p class="calibre1">ERA DIVENUTO CIECO IN SEGUITO A UN INCENDIO ALCUNI ANNI PRIMA. </p>
<p class="calibre1">RADIO TONGA HA DICHIARATO CHE LA CARCASSA DI TU'IMALILA VERRÀ INVIATA AL </p>
<p class="calibre1">MUSEO DI AUCKLAND IN NUOVA ZELANDA. </p>
<p class="calibre1">Reuters, 1966 </p>
<p class="calibre1"></p>
<p class="calibre1"></p>
<p class="calibre1">4</p>
</body>
</html>
