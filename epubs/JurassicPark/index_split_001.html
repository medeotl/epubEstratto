<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>MICHAEL CRICHTON</title>
    <meta name="generator" content="pdftohtml 0.36"/>
    <meta name="author" content="stevenlob"/>
    <meta name="date" content="2006-02-17T20:17:12+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h1 class="calibre4">ATTENZIONE </h1><p class="calibre2">
PERICOLO </p><h1 class="calibre4">BIOLOGICO </h1><p class="calibre2">
 </p><p class="calibre2">
Questo laboratorio </p><p class="calibre2">
rispetta le norme </p><p class="calibre2">
USG P4/EK3 </p><p class="calibre2">
dei protocolli genetici </p><p class="calibre2">
 </p><p class="calibre2">
Sotto vi erano altri cartelli: </p><p class="calibre2">
 </p><h1 class="calibre4">ATTENZIONE </h1><p class="calibre2">
SOSTANZE TERATOGENE </p><h1 class="calibre4">SCONSIGLIATO L'ACCESSO </h1><p class="calibre2">
ALLE DONNE INCINTE </p><p class="calibre2">
 </p><h1 class="calibre4">PERICOLO </h1><p class="calibre2">
ISOTOPI RADIOATTIVI </p><h1 class="calibre4">POTENZIALI CANCEROGENI </h1><p class="calibre2">
 </p><p class="calibre2">
Tim era sempre più elettrizzato. Sostanze teratogene! Cose che creavano mostri! Ebbe un fremito di eccitazione, e si sentì terribilmente deluso quando udì Ed Regis dire: «Non badate ai cartelli: sono stati apposti per ragioni legali. Vi garantisco che tutto è perfettamente sicuro». Varcarono la soglia. All'interno c'era una guardia. Ed Regis si girò verso il gruppo. </p><p class="calibre2">
«Forse avrete notato che sull'isola abbiamo un personale molto ridotto. Possiamo gestire il parco con un totale di venti dipendenti. Naturalmente il numero aumenterà quando arriveranno i visitatori, ma per il momento ci sono solo venti addetti. Questa è la stanza dei bottoni. Tutto il parco viene controllato da qui». </p><p class="calibre2">
Si fermarono davanti a vetrate che davano su un locale immerso nella semioscurità, una sorta di versione ridotta della sala di controllo delle missioni spaziali. Si vedeva una lastra di vetro con la mappa del parco e, davanti ad essa, una fila di console punteggiate di luci. Alcuni schermi riportavano dati, ma gran parte di essi mostravano immagini di vari punti nel parco. Nella stanza c'erano solo due persone che chiacchieravano stando in piedi. </p><p class="calibre2">
«L'uomo a sinistra è il nostro tecnico capo, l'ingegner John Arnold...», disse Regis indicando un uomo magro in maniche di camicia e cravatta che stava fumando una sigaretta, «...e accanto a lui c'è il nostro guardiano del parco, il signor Muldoon, il famoso cacciatore bianco di Nairobi...». Muldoon era un tipo tarchiato, con calzoni e camicia color cachi, e occhiali da sole penzolanti dal taschino. Alzò lo sguardo verso il gruppo, fece un rapido cenno di saluto e tornò a concentrarsi sullo schermo del computer. «Sono certo che vorrete visitare anche questo locale», disse Ed Regis, «ma prima vediamo come si ottiene il DNA di dinosauro». </p><p class="calibre2">
 </p><p class="calibre2">
La porta recava la dicitura ESTRAZIONI e, come tutte le altre, si apriva con una scheda magnetica. Regis inserì quella in suo possesso nella fessura; una lucina lampeggiò e la porta si aprì. Tim vide un piccolo locale soffuso di luce verde. Quattro tecnici in camice bianco stavano guardando in microscopi stereoscopici a doppio oculare o osservando immagini su schermi ad alta definizione. La stanza era piena di ciottoli gialli, conservati in scaffali di vetro, in scatole di cartone, in grandi cassetti aperti. Ciascun ciottolo era etichettato e numerato con inchiostro nero. Regis presentò loro Henry Wu, un trentacinquenne alto e magro. «Il dottor Wu è il nostro genetista capo. Sarà lui a spiegarvi che cosa facciamo qui». </p><p class="calibre2">
Henry Wu sorrise. «Ci proverò, perlomeno», disse. «La genetica è un po' </p><p class="calibre2">
complicata. Ma probabilmente vi starete chiedendo da dove venga il nostro DNA di dinosauro». </p><p class="calibre2">
«In effetti mi ero posto il problema», disse Grant. </p><p class="calibre2">
«Le fonti possibili sono due», spiegò Wu. «Grazie alla tecnica di Loy per l'estrazione di anticorpi, talvolta riusciamo ad ottenere il DNA direttamente dalle ossa di dinosauri». </p><p class="calibre2">
«In che misura?», chiese Grant. </p><p class="calibre2">
«Be', gran parte delle proteine solubili spariscono nel corso del processo di fossilizzazione, ma il 20 per cento delle proteine può ancora essere recuperato triturando le ossa e ricorrendo alla tecnica di Loy. Il dottor Loy stesso se ne è servito per estrarre proteine da marsupiali australiani estinti e cellule del sangue da antichi resti umani. La sua tecnica è talmente sofisticata che funziona persino con 50 nanogrammi di materiale. Si tratta di cinquanta miliardesimi di grammo». </p><p class="calibre2">
«E qui avete adottato la sua tecnica?», chiese Grant. </p><p class="calibre2">
«Solo come supporto», rispose Wu. «Come può immaginare, una resa del 20 per cento è insufficiente ai nostri fini. Per procedere alla clonazione abbiamo bisogno di un'intera sequenza di DNA di dinosauro. E la otteniamo da questi». Alzò la mano mostrando uno dei ciottoli gialli. «Dall'ambra... la resina fossile degli alberi preistorici». Grant lanciò un'occhiata prima a Ellie e poi a Malcolm. </p><p class="calibre2">
«Una gran bella trovata», disse il matematico annuendo. </p><p class="calibre2">
«Continuo a non capire», ammise Grant. </p><p class="calibre2">
«La resina», spiegò Wu, «spesso cola sugli insetti, intrappolandoli. E </p><p class="calibre2">
quindi essi rimangono perfettamente conservati entro il fossile. Nell'ambra si rinvengono insetti di tutti i generi... inclusi quelli che hanno succhiato il sangue di animali più grandi». </p><p class="calibre2">
«Succhiato il sangue», ripeté Grant rimanendo a bocca aperta. «Vuoi dire che hanno succhiato il sangue di dinosauri...». </p><p class="calibre2">
«Si spera di sì». </p><p class="calibre2">
«E poi questi insetti si sono conservati nell'ambra...». Grant scosse il capo. «Accidenti... potrebbe anche funzionare». </p><p class="calibre2">
«Le assicuro che  <i class="calibre3">funziona</i>»,  <i class="calibre3">  </i> disse Wu. Si avvicinò a un microscopio mentre un tecnico posizionava un pezzo di ambra contenente un insetto. Sul video si vide un ago che, attraversata l'ambra, andava a inserirsi nel torace dell'insetto preistorico. </p><p class="calibre2">
«Se in quest'insetto ci sono cellule di sangue estraneo, potremo estrarle e ottenere paleo-DNA, il DNA di una creatura estinta. Naturalmente non possiamo saperlo con certezza se prima non abbiamo estratto la sostanza all'interno, che viene poi duplicata e testata. È quello che stiamo facendo da cinque anni. È stato un lavoro lungo e lento... ma ne è valsa la pena. </p><p class="calibre2">
«Di fatto, con questo metodo è relativamente più facile estrarre DNA di dinosauro che quello di mammiferi. E questo perché i globuli rossi dei mammiferi sono privi di nucleo, e quindi di DNA. Per clonare un mammifero bisogna trovare globuli bianchi, assai più rari di quelli rossi. Ma i dinosauri avevano globuli rossi provvisti di nucleo, come gli uccelli contemporanei. Questo fatto, unito a tante altre indicazioni da noi scoperte, sembra confermare che i dinosauri non sono affatto rettili. Sono grandi uccelli squamati». </p><p class="calibre2">
Tim si accorse che il dottor Grant aveva ancora un'aria scettica e che Dennis Nedry, il grassone trasandato, sembrava distratto, come se sapesse già tutto. Nedry stava guardando con impazienza verso il locale adiacente. </p><p class="calibre2">
«Vedo che il signor Nedry ha già indovinato la fase successiva del nostro lavoro», disse Wu. «Il riconoscimento e la classificazione del DNA estratto. A questo fine usiamo potenti computer». Varcata la porta scorrevole entrarono in un locale refrigerato. Si udiva un forte ronzio. Al centro si ergevano due torri alte due metri e lungo le pareti erano allineati contenitori di acciaio inossidabile alti circa un metro. </p><p class="calibre2">
«Questa è la nostra lavanderia high-tech», annunciò il dottor Wu. «I contenitori lungo le pareti sono sequenziatori automatici di geni MamachoHood. Vengono fatti funzionare, ad altissima velocità, dai supercomputer Cray XMP, che sono le torri in mezzo alla stanza. Sostanzialmente, vi trovate al centro di una fabbrica genetica di incredibile potenza». C'erano diversi monitor in cui le immagini si susseguivano con una velocità tale da rendere impossibile la visione. Wu premette un tasto per fermare un'immagine. </p><p class="calibre2">
«Qui si vede la struttura vera e propria di un piccolo frammento di DNA di dinosauro», spiegò Wu. «Noterete che la sequenza è costituita da quattro coppie di basi: adenina, timina, guanina e citosina. Un frammento di DNA di queste dimensioni probabilmente contiene le istruzioni necessarie a creare una singola proteina, diciamo un ormone o un enzima. Una molecola completa di DNA contiene tre miliardi di queste coppie di basi. Se guardassimo una videata come questa una volta al secondo per otto ore al giorno, impiegheremmo comunque più di due anni per visionare un intero filamento di DNA. Tanto per darvi un'idea delle dimensioni». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Indicò l'immagine. «Questo è un esempio tipico perché, come vedete, il DNA contiene un errore, in basso, alla riga 1201. Gran parte del DNA da noi estratto è frammentario o incompleto. Quindi, per prima cosa, dobbiamo ripararlo... o meglio, il computer deve procedere alla riparazione. Il DNA viene tagliato mediante trattamenti con quelli che vengono definiti enzimi di restrizione. Il computer seleziona una serie di enzimi in grado di svolgere quel compito». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Questa è la stessa sezione di DNA, in cui sono indicati i siti di restrizione. Come vedete, alla riga 1201 due enzimi tagliano le molecole sopra o sotto il punto leso. Di solito lasciamo al computer la scelta del luogo in cui intervenire. Ma dobbiamo anche sapere quali coppie di basi dobbiamo inserire per riparare il danno. A questo fine dobbiamo allineare diversi frammenti tagliati, così»: </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Adesso stiamo cercando un frammento di DNA che si sovrapponga alla zona lesa e che ci indichi che cosa manca. Come vedete, l'abbiamo trovato e possiamo procedere alla riparazione. Le righe nere che vedete sono frammenti di restrizione, piccole sezioni di DNA di dinosauro, tagliate dagli enzimi e poi analizzate. Il computer adesso le ricombina cercando le sezioni che si sovrappongono. È un po' come ricostruire un puzzle. Il computer lo fa con grande rapidità». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Ed ecco il filamento di DNA riparato dal computer. In un laboratorio tradizionale quest'operazione avrebbe richiesto mesi, ma noi la possiamo eseguire in pochi secondi». </p><p class="calibre2">
«Sicché lavorate con l'intero filamento di DNA?», chiese Grant. </p><p class="calibre2">
«Oh no», rispose Wu. «Sarebbe impossibile. È passata molta acqua sotto i ponti dagli anni Sessanta quando un laboratorio impiegava quattro anni a decodificare una videata come questa. Ora i computer lo fanno in un paio d'ore. Ma anche così, la molecola di DNA è troppo grande. Visioniamo solo le sezioni del filamento che sono diverse da un animale all'altro, o dal DNA attuale. Solo una minima percentuale delle coppie di basi presenta differenze tra una specie e l'altra. È questo che stiamo analizzando, ed è </p><p class="calibre2">
comunque un'impresa non indifferente». </p><p class="calibre2">
 </p><p class="calibre2">
Dennis Nedry sbadigliò. Da tempo aveva intuito che la InGen era impegnata in un'impresa del genere. Ma un paio d'anni prima ne era rimasto sconvolto. La InGen lo aveva assunto per mettere a punto i sistemi di controllo del parco, e uno dei parametri del progetto iniziale richiedeva ben 3 </p><p class="calibre2">
x 109 campi per la registrazione dei dati. Nedry, ritenendo che si trattasse di un errore, aveva telefonato a Palo Alto per verificare la richiesta. Ma gli era stato confermato che la specifica era corretta. </p><p class="calibre2">
Nedry non era nuovo ai grandi sistemi. Si era fatto un nome creando sistemi telefonici per società multinazionali, sistemi che spesso richiedevano milioni di registrazioni. Quindi aveva fatto il callo alle grandi dimensioni. Ma la InGen voleva qualcosa di molto più vasto... </p><p class="calibre2">
Perplesso, si era recato da Barney Fellows della Symbolics, nei pressi del campus del MIT a Cambridge. «Che tipo di data-base ha tre miliardi di registrazioni, Barney?». </p><p class="calibre2">
«Un errore», aveva detto Barney ridendo. «Uno o due zeri in più». </p><p class="calibre2">
«Non è un errore. È quello che vogliono». </p><p class="calibre2">
«Ma è una follia», aveva risposto Barney. «Non è gestibile. Anche se tu avessi a disposizione i processori più veloci e algoritmi che consentono un accesso ultrarapido alla memoria, una ricerca richiederebbe pur sempre giorni e giorni. Forse settimane». </p><p class="calibre2">
«Già», aveva detto Nedry, «lo so. Per fortuna non mi è stato chiesto di occuparmi di algoritmi. Solo di provvedere alla memorizzazione. Tuttavia... a cosa potrebbe servire?». Barney aveva aggrottato la fronte. «Hai firmato un accordo che ti vincola al segreto?». </p><p class="calibre2">
«Sì», aveva risposto Nedry. Gran parte dei suoi lavori comportavano accordi di quel genere. </p><p class="calibre2">
«Puoi fornirmi qualche elemento?». </p><p class="calibre2">
«È una società di bioingegneria». </p><p class="calibre2">
«Bioingegneria», aveva ripetuto Barney. «Be', c'è una spiegazione ovvia...». </p><p class="calibre2">
«Che sarebbe?». </p><p class="calibre2">
«Una molecola di DNA». </p><p class="calibre2">
«Ma dài», aveva detto Nedry. «A chi verrebbe in mente di analizzare una molecola di DNA?». Sapeva che i biologi parlavano del Progetto Genoma Umano, che comportava l'analisi di un filamento completo di DNA umano. Ma avrebbe richiesto dieci anni di sforzi congiunti dei laboratori di tutto il mondo. Era un'impresa di dimensioni pari a quelle del Progetto Manhattan, che aveva portato alla bomba atomica. «Questa è una società </p><p class="calibre2">
privata», aveva precisato Nedry. </p><p class="calibre2">
«Tre miliardi di dati memorizzati!», aveva detto Barney. «Non so a cos'altro potrebbero servire. Forse sono ottimisti nella progettazione del loro sistema». </p><p class="calibre2">
«Molto ottimisti», aveva confermato Nedry. </p><p class="calibre2">
«O forse stanno solo analizzando frammenti di DNA, ma hanno algoritmi che permettono un accesso ultrarapido alla RAM, la memoria ad accesso casuale». Quella era una spiegazione più plausibile. Alcune tecniche di ricerca per data-base usavano molta memoria. Di questi tempi la memoria era rapida e a buon mercato. </p><p class="calibre2">
«Tu sai a chi si sono rivolti per mettere a punto gli algoritmi del database?». </p><p class="calibre2">
«No», aveva risposto Nedry. «È una società che opera con la massima segretezza». </p><p class="calibre2">
«Be', la mia ipotesi è che stiano lavorando col DNA», aveva detto Barney. «Che sistema usano?». </p><p class="calibre2">
«Multi-XMP». </p><p class="calibre2">
« <i class="calibre3">Multi</i>-XMP? Più di un Cray? Accidenti!». Barney aveva aggrottato la fronte riflettendo su quel particolare. «Puoi dirmi altro?». </p><p class="calibre2">
«No, mi spiace», aveva risposto Nedry. E si era rimesso all'opera per progettare i sistemi di controllo. Insieme al suo gruppo di programmatori, aveva impiegato un anno a mettere a punto il sistema, ed era stata un'impresa particolarmente difficile perché il cliente non aveva mai voluto svelargli la destinazione dei sottosistemi. Le istruzioni si erano limitate a «realizza un programma per l'archiviazione», o «realizza un programma per la visualizzazione». Senza ulteriori specifiche. Aveva lavorato al buio. E ora che il sistema era stato installato e messo in funzione, non c'era da stupirsi che presentasse dei difetti. Che cosa si aspettavano? E l'avevano convocato qui sui due piedi, seccati e arrabbiati per i «suoi» errori. Era irritante, pensò Nedry. Nedry rivolse di nuovo la sua attenzione verso il gruppo sentendo Grant chiedere: «E una volta analizzato il DNA col computer, come fate a identificare l'animale cui appartiene il codice genetico?». </p><p class="calibre2">
«Ricorriamo a due procedure», rispose Wu. «La prima consiste in una ricostruzione filogenetica. Il DNA si evolve nel tempo, come ogni altro elemento di un organismo, ...mani, piedi o qualsiasi attributo fisico. Possiamo quindi prendere un frammento ignoto di DNA e, con l'aiuto del computer, stabilire approssimativamente dove si collochi nella sequenza evolutiva. È un procedimento che richiede molto tempo, ma è fattibile». </p><p class="calibre2">
«E l'altro?». </p><p class="calibre2">
Wu si strinse nelle spalle. «Lo si fa crescere per scoprire che cos'è», rispose. «È quello che facciamo di solito. Vi farò vedere com'è stato realizzato». </p><p class="calibre2">
 </p><p class="calibre2">
Col procedere del giro, l'insofferenza di Tim aumentò. Sebbene gli piacessero i particolari tecnici, il suo interesse andava scemando. Arrivarono davanti a una porta con la scritta FERTILIZZAZIONE. Il dottor Wu la a-prì con la sua scheda magnetica e fece entrare il gruppo. Tim si ritrovò in un altro laboratorio in cui alcuni tecnici erano chini sui microscopi. In fondo al locale vi era una zona illuminata da luce ultravioletta. Wu spiegò che il loro lavoro sul DNA comportava l'interruzione della mitosi cellulare in momenti ben precisi, e che quindi tenevano a disposizione alcuni tra i più potenti veleni conosciuti. «Elotossine, colchicinoidi, beta-alcaloidi», disse indicando una serie di siringhe disposte sotto la luce ultravioletta. «Capaci di uccidere qualsiasi animale in un secondo o due». Tim avrebbe voluto sapere qualcosa di più su quei veleni, ma il dottor Wu continuò a blaterare sull'uso di uova di coccodrillo e sulla sostituzione del DNA; poi il dottor Grant gli fece alcune domande difficili. Lungo una parete c'erano grandi vasche con la scritta AZOTO LIQUIDO. E poi grandi celle frigorifere con scaffali pieni di embrioni surgelati, incartati in fogli d'alluminio. </p><p class="calibre2">
Lex si annoiava. Nedry sbadigliava. E persino la dottoressa Sattler cominciava a distrarsi. Tim era stufo di visitare quei complicati laboratori. Voleva vedere i dinosauri. </p><p class="calibre2">
Il locale seguente recava l'indicazione COVATURA. «Questo è un locale caldo e umido», disse il dottor Wu. «Manteniamo una temperatura di 37 </p><p class="calibre2">
gradi e una umidità relativa del cento per cento. Anche la concentrazione di ossigeno è più elevata. Arriva al 33%». </p><p class="calibre2">
«L'atmosfera del Giurassico», disse Grant. </p><p class="calibre2">
«Sì. O perlomeno così supponiamo. Se vi gira la testa, ditemelo». Il dottor Wu inserì la scheda e con un sibilo la porta esterna si aprì. «Solo un avvertimento. Non toccate nulla in questa stanza. Alcune uova sono permeabili al sebo della pelle umana. E attenti alla testa. I sensori sono sempre in movimento». </p><p class="calibre2">
Aprì la porta interna ed entrarono nella nursery. Tim si trovò in uno stanzone enorme, immerso in luce infrarossa. Le uova erano allineate su lunghi tavoli, sagome biancastre oscurate dalla sibilante foschia che copriva i ripiani. Le uova avevano un lieve movimento ondulatorio. </p><p class="calibre2">
«Le uova dei rettili contengono una grande quantità di tuorlo ma niente acqua. Gli embrioni devono ricavarla dall'ambiente circostante. Di qui la necessità di umidificare l'ambiente». </p><p class="calibre2">
Il dottor Wu spiegò che ciascun tavolo conteneva centocinquanta uova e rappresentava un nuovo ceppo di DNA estratto dai fossili. I gruppi erano contrassegnati da sigle: STEG-458/2 o TRIC-390/4. Immersi sino alla cintola nel vapore, gli addetti alla nursery andavano da un uovo all'altro vol-tandoli ogni ora e controllando la temperatura con sensori termici. Il locale era controllato da telecamere aeree e da sensori di movimento. Un sensore termico aereo si spostava da un uovo all'altro sfiorando ciascuno di essi con una asticciola flessibile, ed emettendo un segnale sonoro prima di passare al successivo. </p><p class="calibre2">
«Qui abbiamo prodotto oltre una dozzina di covate con DNA proveniente da estrazioni diverse, che ci hanno dato un totale di ottantasette animali vivi. La nostra percentuale di sopravvivenza si aggira sullo 0,4, e naturalmente vorremmo migliorarla. Ma, con l'analisi computerizzata, stiamo lavorando con qualcosa come cinquecento variabili: centoventi di natura ambientale, duecento relative alle uova stesse e il resto relativo al materiale genetico. Le nostre uova sono di plastica. Gli embrioni vengono inseriti meccanicamente e poi covati qui». </p><p class="calibre2">
«Quanto impiegano a crescere?». </p><p class="calibre2">
«I dinosauri crescono rapidamente e raggiungono la taglia adulta nell'arco da due a quattro anni. Quindi abbiamo già esemplari adulti nel parco». </p><p class="calibre2">
«Che cosa indicano le cifre?». </p><p class="calibre2">
«Questi codici», spiegò Wu, «indicano i vari ceppi di DNA estratto. Le prime quattro lettere si riferiscono al genere degli animali allevati: TRIC </p><p class="calibre2">
sta per triceratopo, STEG per stegosauro, e così via». </p><p class="calibre2">
«E questo tavolo qui?», chiese Grant. </p><p class="calibre2">
Il codice diceva XXXX-OOOOI/I. Sotto era stato scarabocchiato «Presunto Coleo». </p><p class="calibre2">
«Quello è un nuovo ceppo di DNA», disse Wu. «Non sappiamo esattamente che cosa ne verrà fuori. Subito dopo una nuova estrazione non sappiamo quale sarà il risultato. Come vedete, il cartello dice "Presunto Coleo", quindi è probabile che sia un coleosauro, un piccolo erbivoro, se non vado errato. Mi è difficile tenere a mente tutti i nomi. Al momento si conoscono ben trecento generi di dinosauri». </p><p class="calibre2">
«Trecentoquarantasette», disse Tim. </p><p class="calibre2">
Grant sorrise, poi disse: «C'è qualche uovo che si sta schiudendo adesso?». </p><p class="calibre2">
«Non in questo momento. Il periodo di incubazione varia da un animale all'altro, ma in generale è di due mesi. Cerchiamo di scaglionare lo schiudersi delle uova per facilitare il compito degli addetti a questo reparto. È </p><p class="calibre2">
facile immaginare che cosa sia avere per le mani 150 animali nati nell'arco di pochi giorni... sebbene gran parte di essi non sopravviva. Questi XXXX, in effetti, dovrebbero schiudersi da un giorno all'altro. Altre domande? </p><p class="calibre2">
No? Bene, ora ci recheremo nella sezione degli animali appena nati». </p><p class="calibre2">
 </p><p class="calibre2">
Era una sala circolare, tutta bianca. Vi erano alcune incubatrici del tipo usato negli ospedali, ma erano tutte vuote. Il pavimento era cosparso di stracci e giocattoli. Una giovane donna era accoccolata a terra, e dava loro le spalle. </p><p class="calibre2">
«Cos'abbiamo qui oggi, Kathy?», chiese il dottor Wu. </p><p class="calibre2">
«Poca roba», rispose la ragazza. «Solo un piccolo raptor». </p><p class="calibre2">
«Diamogli un'occhiata». </p><p class="calibre2">
La giovane si alzò e si fece da parte. Tim sentì Nedry dire: «Sembra una lucertola». </p><p class="calibre2">
L'animale sul pavimento era lungo circa quarantacinque centimetri, le dimensioni di una scimmietta. Era giallo scuro con strisce marrone, come una tigre. Aveva la testa di una lucertola, con un muso allungato, ma si teneva ritto sulle zampe posteriori, bilanciandosi su una coda robusta e diritta. Agitava le zampette anteriori. Inclinò la testa di lato e scrutò i nuovi arrivati. </p><p class="calibre2">
« <i class="calibre3">Velociraptor</i>»,  <i class="calibre3"> </i> disse Grant a bassa voce. </p><p class="calibre2">
« <i class="calibre3">Velociraptor mongoliensis</i>»,  <i class="calibre3">  </i> confermò Wu. «Un predatore. Questo ha solo sei settimane». </p><p class="calibre2">
«Ho appena scavato un...», cominciò Grant chinandosi per guardare l'esemplare più da vicino. Immediatamente il lucertolone schizzò in avanti, scavalcando Grant e finendo in braccio a Tim. </p><p class="calibre2">
«Ehi!». </p><p class="calibre2">
«Saltano», disse Wu. «I piccoli sono in grado di saltare. A dire il vero, anche gli adulti». </p><p class="calibre2">
Tim afferrò il  <i class="calibre3">Velociraptor  </i> e lo tenne stretto. L'animaletto non pesava molto, più o meno un chilo. La pelle era calda e asciutta. La minuscola testa era a pochi centimetri dalla faccia di Tim. Gli occhi neri e tondi lo fissavano. La piccola lingua biforcuta guizzava fuori dalla bocca. </p><p class="calibre2">
«Può farmi del male?». </p><p class="calibre2">
«No, non è per niente ostile». </p><p class="calibre2">
«Ne è sicuro?», chiese Gennaro con un'occhiata preoccupata. </p><p class="calibre2">
«Ma certo», disse Wu. «Sino a che non diventa un po' più grande. Comunque, i piccoli sono privi di denti; non hanno neppure quelli da uovo». </p><p class="calibre2">
«Denti da uovo?», chiese Nedry. </p><p class="calibre2">
«La maggioranza dei dinosauri nasce con i denti da uovo... piccole protuberanze sul naso, come un corno di rinoceronte, che li aiutano a uscire dall'uovo. Ma non i raptor. Bucano l'uovo con la punta del muso, e poi devono essere aiutati dagli addetti al laboratorio». </p><p class="calibre2">
«Hanno bisogno di aiuto?», chiese Grant scuotendo il capo. «E allo stato naturale come fanno?». </p><p class="calibre2">
«Allo stato naturale?». </p><p class="calibre2">
«Quando si riproducono in natura», spiegò Grant. «Quando nidificano». </p><p class="calibre2">
«Oh, non sono in grado di farlo», disse Wu. «Tutti i nostri animali sono incapaci di riprodursi. Per questo abbiamo un grosso vivaio. È l'unico modo per assicurarci un rimpiazzo degli esemplari di Jurassic Park». </p><p class="calibre2">
«E perché non possono riprodursi?». </p><p class="calibre2">
«Be'», spiegò Wu, «come potrà immaginare, è fondamentale che non possano riprodursi. Quando si è trattato di affrontare questo punto cruciale, abbiamo deciso di prendere tutte le precauzioni possibili. Per questo abbiamo adottato almeno le procedure di controllo. In questo caso, vi è una duplice ragione per cui gli animali non possono riprodursi. In primo luogo, sono sterili perché sono stati sottoposti a irradiazioni di raggi X». </p><p class="calibre2">
«E qual è la seconda ragione?». </p><p class="calibre2">
«Tutti gli animali di Jurassic Park sono femmine», disse Wu con un sorriso soddisfatto. Malcolm si intromise: «Vorrei qualche delucidazione su questo punto. Perché a me sembra che l'irradiazione presenti un grande margine di incertezza. La dose di raggi X può essere troppo debole oppure mirata nel punto sbagliato dell'anatomia dell'animale...». </p><p class="calibre2">
«Vero», disse Wu. «Ma siamo ragionevolmente sicuri di aver distrutto tutto il tessuto delle gonadi». </p><p class="calibre2">
«E quanto a essere tutte femmine», continuò Malcolm, «è stato controllato? C'è forse qualcuno che va nel parco e... ehm... alza le sottane del dinosauro per dare un'occhiata? Insomma, come si stabilisce il sesso di un dinosauro?». </p><p class="calibre2">
«Gli organi sessuali variano a seconda delle specie. In alcune è facile da stabilire, in altre presenta maggiori difficoltà. Ma, per rispondere alla sua domanda, la ragione per cui siamo certi che si tratti di femmine, è che li abbiamo letteralmente creati tali: controlliamo i loro cromosomi, e l'ambiente in cui si sviluppano nell'uovo. Dal punto di vista biotecnologico, è </p><p class="calibre2">
più facile riprodurre una femmina. Come probabilmente saprete, tutti gli embrioni di vertebrati sono sostanzialmente femminili. Tutti iniziamo la vita come femmine. Ci vuole un qualche effetto addizionale - come un ormone a un dato punto dello sviluppo - per trasformare l'embrione femmini-le in crescita in un maschio. Lasciato a se stesso l'embrione diventerebbe femmina. E quindi tutti i nostri animali sono femmine. Anche se ne chiamiamo alcuni come se fossero maschi - per esempio del  <i class="calibre3">Tyrannosaurus</i> <i class="calibre3">rex  </i> diciamo "lui" - in realtà sono femmine. E credetemi, non possono riprodursi». </p><p class="calibre2">
 </p><p class="calibre2">
Il piccolo  <i class="calibre3">Velociraptor </i> annusò Tim, poi sfregò il capo contro il collo del ragazzo. Tim ridacchiò. </p><p class="calibre2">
«Vuole che tu le dia da mangiare», disse Wu. </p><p class="calibre2">
«Che cosa mangia?». </p><p class="calibre2">
«Topi. Ma ha appena mangiato, quindi non le daremo altro per il momento». Il piccolo raptor si ritrasse, fissò Tim e poi agitò di nuovo le zampette anteriori. Tim vide che ciascuna di esse aveva tre piccoli artigli. Poi il raptor tornò ad affondargli la testa nell'incavo del collo. Grant si avvicinò per scrutare meglio l'animaletto. Sfiorò la zampa a tre dita. Chiese a Tim: «Permetti?», e il ragazzo gli porse il raptor. Grant lo girò sulla schiena per esaminarlo mentre la bestiola si dimenava cercando di liberarsi. Quando lo sollevò per guardarne il profilo, il raptor lanciò uno squittio acuto. </p><p class="calibre2">
«Non gli piace essere privato del contatto corpo a corpo», disse Regis. Il raptor continuava a strillare, ma Grant non gli badò. Ora gli stava strizzando la coda per individuare le vertebre. </p><p class="calibre2">
Regis disse: «La prego, dottor Grant». </p><p class="calibre2">
«Non gli faccio alcun male». </p><p class="calibre2">
«Dottor Grant, queste creature non appartengono al nostro mondo. Sono riemerse da un tempo in cui non vi era alcun essere umano che le stuzzicasse e le palpasse». </p><p class="calibre2">
«Non sto stuzzicandolo e...». </p><p class="calibre2">
«Dottor Grant,  <i class="calibre3">lo lasci andare</i>»,  <i class="calibre3"> </i> disse Ed Regis. </p><p class="calibre2">
«Ma...». </p><p class="calibre2">
« <i class="calibre3">E subito</i>» <i class="calibre3">. </i> Regis cominciava a seccarsi. Grant restituì l'animale a Tim. Lo squittio cessò. Tim sentì il cuore del raptor battere all'impazzata contro il suo petto. </p><p class="calibre2">
«Mi scusi, dottor Grant», disse Regis. «Ma questi animali sono delicati nella prima infanzia. Moltissimi sono morti di sindrome da stress postnatale, che riteniamo abbia una base adrenocorticale. Alcuni muoiono entro cinque minuti dalla nascita». </p><p class="calibre2">
Tim carezzò il piccolo raptor. «Va tutto bene, piccola», disse. «Tutto a posto, adesso». Ma il cuore dell'animale continuava a battere all'impazzata. </p><p class="calibre2">
«Riteniamo importante che gli animali qui vengano trattati nel miglior modo possibile», disse Regis. «Le prometto che più tardi potrà esaminarli con tutto comodo». </p><p class="calibre2">
Ma Grant non riusciva a stare alla larga dal piccolo dinosauro. Lo scrutò </p><p class="calibre2">
di nuovo avvicinandosi a Tim. </p><p class="calibre2">
Il  <i class="calibre3">Velociraptor </i> spalancò le fauci e, con uno scatto aggressivo, emise un sibilo. </p><p class="calibre2">
«Affascinante», disse Grant. </p><p class="calibre2">
«Posso restare qui a giocare con lei?», chiese Tim. </p><p class="calibre2">
«Non adesso», rispose Regis dando un'occhiata all'orologio. «Sono le tre ed è l'ora ideale per fare un giro del parco, in modo che possiate vedere i dinosauri nell'habitat che abbiamo creato per loro». </p><p class="calibre2">
Tim lasciò andare il  <i class="calibre3">Velociraptor </i> che zampettò attraverso la stanza, afferrò uno straccio, se lo mise in bocca e tirò l'altra estremità coi suoi minuscoli artigli. </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
Nel tragitto verso la sala controllo, Malcolm disse: «Un'altra domanda, dottor Wu. Quante specie avete sviluppato finora?». </p><p class="calibre2">
«Non lo so con precisione», rispose Wu. «Credo che al momento siano una quindicina. Sì, quindici. Tu sai la cifra esatta Ed?». </p><p class="calibre2">
«Quindici», confermò Regis annuendo col capo. </p><p class="calibre2">
«Non lo sa con certezza?», chiese Malcolm fingendosi stupito. Wu sorrise. «Ho smesso di contarle dopo la prima dozzina. Deve rendersi conto che talvolta riteniamo di aver prodotto un animale nel modo giusto </p><p class="calibre2">
- dal punto di vista del DNA, che è il nostro impegno fondamentale - e poi, dopo sei mesi, si verifica qualcosa di increscioso. Capiamo quindi che c'è </p><p class="calibre2">
stato un errore. Un gene non è riuscito ad esprimersi nel nuovo organismo. O si constata l'assenza di un particolare ormone. O qualche altro problema. Quindi, per quanto riguarda quell'animale, siamo punto e a capo, per così </p><p class="calibre2">
dire». Sorrise. «C'è stato un momento in cui credevo di avere una ventina di specie. Ora siamo a quota quindici». </p><p class="calibre2">
«E uno dei quindici è un...», Malcolm si rivolse a Grant, «...come ha detto che si chiama?». </p><p class="calibre2">
« <i class="calibre3">Procompsignathus</i>»,  <i class="calibre3"> </i> rispose Grant. </p><p class="calibre2">
«Lei ne ha prodotto alcuni esemplari?», chiese Malcolm. </p><p class="calibre2">
«Sì», rispose Wu. «Di fatto ne abbiamo prodotti moltissimi». </p><p class="calibre2">
«Come mai?». </p><p class="calibre2">
«Be', volevamo che Jurassic Park rappresentasse un ambiente reale - il più autentico possibile - e i  <i class="calibre3">Procompsignathus </i> erano gli sciacalli del Giurassico. Quindi ci sarebbero stati utili per la loro funzione di spazzini». </p><p class="calibre2">
«In altre parole, per liberarvi delle carcasse?». </p><p class="calibre2">
«Sì, se ne avessimo avute. Ma poiché la nostra popolazione animale ammonta a circa duecentocinquanta esemplari, le carcasse non abbondano», spiegò Wu. «Non era quello il nostro obiettivo principale. Volevamo i compy per eliminare tutt'altro genere di residui». </p><p class="calibre2">
«E cioè?». </p><p class="calibre2">
«Be'», disse Wu, «qui abbiamo alcuni giganteschi erbivori. Pur avendo evitato di proposito di produrre i sauropodi più grossi, ci ritroviamo a spasso per l'isola svariati animali che pesano più di trenta tonnellate, e molti altri nella fascia tra cinque e dieci. Il che ci crea due problemi. Il primo è nutrirli, cosa che ci costringe a importazioni quindicinali di mangime, perché un'isola di queste dimensioni non potrebbe mai e poi mai sopperire al fabbisogno alimentare dei nostri dinosauri. </p><p class="calibre2">
«Ma l'altro problema è rappresentato dalle deiezioni. Non so se avete mai visto lo sterco di un elefante», disse Wu, «ma vi assicuro che è qualcosa di impressionante. Ogni frammento della defecazione ha le dimensioni di un pallone da calcio. Immaginatevi quella di un brontosauro, che è </p><p class="calibre2">
dieci volte più grande di un elefante. Immaginate le defecazioni di un <i class="calibre3">gregge </i> di questi animali, come abbiamo qui. Senza contare che i grossi erbivori non hanno un'assimilazione molto efficiente, e quindi il volume delle loro feci è enorme. E, a quanto sembra, nei sessanta milioni di anni intercorsi dalla loro estinzione, si sono estinti anche i batteri che provvedevano alla decomposizione del loro sterco. Questo, perlomeno, è quanto abbiamo constatato per quel che riguarda le deiezioni dei sauropodi». </p><p class="calibre2">
«Questo sì che è un problema», disse Malcolm. </p><p class="calibre2">
«Le assicuro che lo è davvero», confermò Wu, tutto serio. «Abbiamo sofferto le pene dell'inferno per trovare una soluzione. Come lei probabilmente sa, in Africa c'è uno scarabeo stercorario che si nutre di escrementi di elefante. E, a fianco di molti altri animali di grandi dimensioni, si sono evolute specie che mangiano i loro escrementi. Be', abbiamo scoperto che i compy mangiano lo sterco di grossi erbivori e lo ridigeriscono. Le loro deiezioni vengono invece facilmente decomposte da batteri contempora-nei. Quindi, con un numero sufficiente di compy, il problema è bell'e risolto». </p><p class="calibre2">
«Un numero sufficiente? Quanti ne avete fatti?». </p><p class="calibre2">
«Ho dimenticato la cifra esatta, ma penso che mirassimo a produrne una cinquantina. In tre riprese. Ne abbiamo creato un gruppo ogni sei mesi, sino a raggiungere il numero voluto». </p><p class="calibre2">
«Non è impresa da poco tener d'occhio cinquanta esemplari», osservò </p><p class="calibre2">
Malcolm. </p><p class="calibre2">
«I nostri dispositivi di controllo sono concepiti proprio a questo fine. Vi mostrerò come funzionano». </p><p class="calibre2">
«Non lo metto in dubbio», disse Malcolm. «Ma se uno di questi compy dovesse fuggire dall'isola...». </p><p class="calibre2">
«Non possono fuggire». </p><p class="calibre2">
«Ho capito, ma supponiamo che uno ci riuscisse». </p><p class="calibre2">
«Allude a quell'animale trovato sulla spiaggia?», chiese Wu aggrottando le sopracciglia. «Quello che ha morso la bambina?». </p><p class="calibre2">
«Sì, tanto per fare un esempio». </p><p class="calibre2">
«Non so come si possa spiegare la presenza di quell'animale», rispose Wu, «ma sono sicuro che non può essere uno dei nostri, per due ragioni. In primo luogo, per via delle nostre misure di controllo. Gli animali vengono contati col computer a intervalli di pochi minuti. Se ne mancasse uno ce ne accorgeremmo subito». </p><p class="calibre2">
«E la seconda ragione?». </p><p class="calibre2">
«Il continente dista ottanta miglia. I nostri animali impiegherebbero almeno due giorni per arrivarvi. Inoltre, al di fuori dell'isola, morirebbero nell'arco di dodici ore», disse Wu. </p><p class="calibre2">
«Come fa a saperlo?». </p><p class="calibre2">
«Perché ci siamo assicurati che ciò avvenisse», rispose Wu, mostrando per la prima volta una punta di irritazione. «Senta, non siamo mica scemi qui. Ci rendiamo conto che questi sono animali preistorici. Appartengono a un ecosistema del passato... una complessa rete di vita che si è estinta milioni di anni fa. Nel mondo contemporaneo potrebbero non esservi animali che si cibano di loro, il che provocherebbe una crescita incontrollata della specie. Non vogliamo che sopravvivano allo stato selvaggio. Pertanto li abbiamo resi lisina-dipendenti. Ho inserito un gene che inibisce la produzione di un enzima necessario al metabolismo delle proteine in modo che gli animali abbiano difficoltà a utilizzare l'amminoacido lisina: devono assumerlo in gran quantità da una fonte esterna. Se la loro dieta non include un'abbondante dose esogena di lisina - che noi forniamo sotto forma di pastiglie - essi entrano in coma e muoiono entro ventiquattr'ore. Questi animali sono geneticamente programmati per non sopravvivere allo stato libero. Possono vivere solo qui, a Jurassic Park. Non sono liberi per niente. Sono sostanzialmente nostri prigionieri». </p><p class="calibre2">
 </p><p class="calibre2">
«Ecco la sala controllo», disse Ed Regis. «Ora che sapete come vengono prodotti i nostri animali, vorrete vedere come viene esercitato il controllo sul parco, prima di procedere al...». </p><p class="calibre2">
Si interruppe. Oltre le vetrate si vedeva la sala immersa nell'oscurità. I monitor erano spenti, salvo tre in cui appariva un vorticare di cifre e l'immagine di una nave. </p><p class="calibre2">
«Cosa succede?», chiese Regis. «Oh, accidenti, stanno attraccando». </p><p class="calibre2">
«Attraccando?». </p><p class="calibre2">
«Ogni quindici giorni arrivano le forniture dal continente. Una cosa che manca in quest'isola è un porto, o almeno un molo decente. Col mare mosso l'attracco diventa problematico. Forse ci vorrà qualche minuto». Batté </p><p class="calibre2">
sulla vetrata, ma i tecnici all'interno non gli badarono. «Non ci resta che aspettare». </p><p class="calibre2">
Ellie si rivolse al dottor Wu. «Poco fa lei ha accennato al fatto che talvolta create un animale che sembra del tutto a posto ma, crescendo, si rivela mal riuscito...». </p><p class="calibre2">
«Sì», disse Wu. «Non credo che si possa aggirare quest'ostacolo. Siamo in grado di duplicare il DNA, ma nello sviluppo il fattore tempo è essenziale, e non siamo in grado di sapere se tutto funziona fino a quando non vediamo che l'animale cresce nel modo giusto». </p><p class="calibre2">
Grant chiese: «Ma come fate a stabilire qual è il modo giusto? Nessuno ha mai visto questi animali in carne e ossa». </p><p class="calibre2">
Wu sorrise. «Su questo ho riflettuto parecchio. Immagino che sia un paradosso. Spero che prima o poi i paleontologi come lei verifichino le fasi di sviluppo di questi animali alla luce di quanto risulta dai reperti fossili». Ellie obiettò: «Ma l'esemplare che abbiamo appena visto, il  <i class="calibre3">Velocirap-</i> <i class="calibre3">tor... </i> ha detto che era un  <i class="calibre3">mongoliensis</i>?». </p><p class="calibre2">
«Dal sito di provenienza dell'ambra», disse Wu. «Veniva dalla Cina». </p><p class="calibre2">
«Interessante», si intromise Grant. «Stavo appunto scavando un fossile di  <i class="calibre3">Antirrhopus... </i> Esistono esemplari adulti di questa specie qui?». </p><p class="calibre2">
«Sì», rispose Regis senza esitare. «Otto femmine adulte. Le femmine erano i veri cacciatori della specie. Cacciano in branchi, sa». </p><p class="calibre2">
«Le vedremo nel corso della visita all'isola?». </p><p class="calibre2">
«No», rispose Wu, fattosi di colpo reticente. Seguì un silenzio imbarazzato. Wu lanciò un'occhiata a Regis. </p><p class="calibre2">
«Non nell'immediato futuro», disse Regis allarmato. «I  <i class="calibre3">Velociraptor </i> non sono stati ancora immessi nel parco. Li teniamo in un apposito recinto». </p><p class="calibre2">
«Possiamo vederli?», chiese Grant. </p><p class="calibre2">
«Ma certo. Anzi, mentre aspettiamo...», diede un'occhiata all'orologio, </p><p class="calibre2">
«...potete senz'altro andare a vederli». </p><p class="calibre2">
«Non chiederei nulla di meglio», disse Grant. </p><p class="calibre2">
«Assolutamente», echeggiò Ellie. </p><p class="calibre2">
«Voglio venire anch'io», disse Tim, entusiasta. </p><p class="calibre2">
«Basta andare sul retro di questo edificio, passare oltre le strutture della manutenzione, e il recinto vi si parerà davanti. Non avvicinatevi troppo, però. Vuoi andare anche tu?», chiese, rivolgendosi alla bambina. </p><p class="calibre2">
«No», rispose Lex. Lanciò un'occhiata scrutatrice a Regis. «C'è qualcosa da mangiare?». </p><p class="calibre2">
«Ma certo», rispose Ed Regis. «Perché tu e io non scendiamo dabbasso alla tavola calda in cerca di qualcosa di buono per te, in attesa che la sala controllo venga riattivata?». </p><p class="calibre2">
 </p><p class="calibre2">
In compagnia di Ellie, di Malcolm e del ragazzino, Grant si recò sul retro dell'edificio principale. Al paleontologo i ragazzini piacevano: com'era possibile non gradire dei tipi che amavano così palesemente i dinosauri? </p><p class="calibre2">
Grant era solito osservare i ragazzini che, nei musei, sgranavano gli occhi davanti ai grandi scheletri in mostra. Spesso si era chiesto perché mai essi esercitassero tanto fascino sui giovanissimi. Aveva infine concluso che i bambini amavano i dinosauri perché queste gigantesche creature impersonavano la forza incontrollabile e sempre incombente dell'autorità. Erano un simbolo dei genitori. Affascinanti e incontrollabili, proprio come i genitori. E i bambini li amavano, proprio come amavano i genitori. Grant sospettava che a quella stessa ragione fosse riconducibile la facilità con cui i bambini imparavano i nomi dei dinosauri. Sentire un bimbo di tre anni che strillava: « <i class="calibre3">Stegosaurus! </i>» <i class="calibre3">  </i> non mancava mai di stupirlo. Pronunciare nomi così complicati doveva essere un modo di esercitare un potere su una creatura gigantesca, un modo di controllare una situazione. </p><p class="calibre2">
«Che cosa sai del  <i class="calibre3">Velociraptor</i>?», chiese Grant a Tim, tanto per dire qualcosa. </p><p class="calibre2">
«È un piccolo carnivoro che cacciava in branchi, come il  <i class="calibre3">Deinonychus</i>»,  <i class="calibre3"> </i></p><p class="calibre2">
rispose il ragazzo. </p><p class="calibre2">
«Esatto», disse Grant, «sebbene si abbiano solo prove indirette sulle sue abitudini predatorie. Sono state dedotte in parte dalla conformazione dell'animale, che doveva essere robusto e rapido nei movimenti, ma di piccole dimensioni per essere un dinosauro... da settanta a centocinquanta chili. Presumiamo che dovessero agire in gruppo per sopraffare prede tanto più </p><p class="calibre2">
grandi di loro. E, a conferma di questo, abbiamo alcuni reperti fossili in cui un singolo esemplare di grandi dimensioni è associato a svariati scheletri di raptor. Inoltre, i raptor avevano cervelli assai più sviluppati di quella che è la media dei dinosauri». </p><p class="calibre2">
«E che livello di intelligenza raggiungevano?», chiese Malcolm. </p><p class="calibre2">
«Su questo punto le valutazioni variano da una scuola di paleontologia all'altra», rispose Grant. «Non appena si è profilata l'ipotesi che i dinosauri fossero animali a sangue caldo, molti di noi hanno cominciato a ipotizzare che potessero essere molto intelligenti. Ma non si sa nulla di certo». Non appena si furono allontanati dal Centro visitatori, udirono il sordo ronzio dei generatori e avvertirono un vago odore di benzina. Attraversarono un folto di palmizi e videro una tettoia con pilastri di cemento e una copertura di acciaio, che sembrava essere la fonte di quel rumore. Diedero un'occhiata all'interno. </p><p class="calibre2">
«Dev'essere il generatore», disse Ellie. </p><p class="calibre2">
«È molto grande», osservò Grant sbirciando dentro. Il generatore, in effetti, si estendeva per ben due piani sotto il livello del terreno: era un vasto complesso di turbine sibilanti e di tubature che si inabissavano nella terra, illuminato da forti lampade. «Non occorre questo po' po' di roba per un villaggio turistico», disse Malcolm. «Qui c'è un'apparecchiatura sufficiente ad alimentare una cittadina». </p><p class="calibre2">
«Potrebbe essere per i computer?». </p><p class="calibre2">
«Forse». </p><p class="calibre2">
Grant, udendo dei belati, mosse qualche passo in direzione nord. Arrivò </p><p class="calibre2">
a un recinto che conteneva delle capre. A occhio e croce calcolò che fossero cinquanta o sessanta. </p><p class="calibre2">
«A cosa servono?», chiese Ellie. </p><p class="calibre2">
«Non ne ho la più pallida idea». </p><p class="calibre2">
«Probabilmente se ne servono per dare da mangiare ai dinosauri», disse Malcolm. </p><p class="calibre2">
Il gruppo proseguì lungo un sentiero bordato di folti canneti. Arrivarono a un doppio recinto di rete metallica sormontato da spirali di filo spinato. Dal recinto esterno proveniva un ronzio elettrico. </p><p class="calibre2">
Oltre il recinto Grant vide densi cespugli di felci, alti un metro e mezzo. Sentì un rumore affine allo sbuffare, all'annusare. Il suono di passi in avvicinamento. Poi un lungo silenzio. </p><p class="calibre2">
«Non vedo nulla», sussurrò infine Tim. </p><p class="calibre2">
«Ssss». </p><p class="calibre2">
Grant rimase in attesa. Passarono alcuni secondi. Il ronzio degli insetti riempiva l'aria. E nulla era ancora apparso oltre il recinto. Ellie gli diede un colpetto alla spalla e con un dito gli indicò qualcosa. Tra le felci Grant scorse la testa di un animale. Era immobile, parzialmente celata dalle fronde, i due grandi occhi neri che li fissavano gelidi. La testa era lunga circa sessanta centimetri. Nel muso puntuto, una lunga chiostra di denti finiva al foro del meato uditivo che fungeva da orecchio. Quella testa gli ricordava un lucertolone o forse un coccodrillo. Gli occhi erano fissi e spalancati, e l'animale era immobile. La pelle spessa, dalla superficie a rilievi tondeggianti, aveva sostanzialmente la stessa pigmentazione di quella dell'esemplare neonato: beige con striature marronerossiccio, come quelle di una tigre. Sotto gli occhi di Grant, l'animale levò lentamente una zampa anteriore per scostare le fronde davanti a sé. La zampa, come il paleontologo ebbe modo di notare, era molto muscolosa, e dotata di tre artigli. Con mossa lenta e delicata, la zampa spostò le felci. </p><p class="calibre2">
Con un brivido, Grant pensò:  <i class="calibre3">siamo una preda per lui.</i> Per tutti i mammiferi, incluso l'uomo, c'è qualcosa di irrimediabilmente incomprensibile nel modo in cui i rettili puntano una preda. Non a caso gli uomini odiano i rettili. L'immobilità, la freddezza, il modo di muoversi... non c'è nulla che quadri. Trovarsi tra i coccodrilli o tra altri grossi rettili significa ripiombare in una vita del tutto diversa, in un mondo diverso, ormai svanito dalla faccia della terra. Naturalmente quest'animale non si era reso conto di essere stato avvistato... </p><p class="calibre2">
L'assalto fu improvviso, e da tutti i lati. Gli animali percorsero i dieci metri che li separavano dal recinto a una velocità straordinaria. Grant registrò confusamente un accalcarsi di corpi robusti e caudati, alti due metri, di zampe artigliate e di fauci spalancate che rivelavano file di denti aguzzi. Gli animali ringhiavano nell'avanzare, e balzavano in aria levando i grandi artigli affilati. Poi finirono contro il reticolato scatenando scintille. I  <i class="calibre3">Velociraptor </i> ricaddero al suolo sibilando. I visitatori avanzarono affa-scinati. Solo allora ci fu un altro assalto in cui gli animali fecero un balzo tale da urtare il recinto all'altezza del petto. Tim lanciò un urlo terrorizzato mentre intorno a lui si scatenavano le scintille. Le bestie, con un sordo sibilo, si girarono per trovare riparo tra le felci. E poi svanirono lasciando solo un vago odore di decomposizione e un'acre nube di fumo. </p><p class="calibre2">
«Sant'Iddio», disse Tim. </p><p class="calibre2">
«È stato così  <i class="calibre3">repentino</i>»,  <i class="calibre3"> </i> commentò Ellie. </p><p class="calibre2">
«Cacciano in branco», disse Malcolm, con un tono che sembrava colmo di ammirazione. «Sono cacciatori con l'istinto dell'imboscata... fantastico». </p><p class="calibre2">
«Non li definirei molto intelligenti», commentò Malcolm. Dal folto di felci nel recinto si levò un insistente sbuffare. Lentamente sbucarono delle teste. Grant ne contò tre... quattro... cinque... Gli animali li guardavano. Li fissavano freddamente. </p><p class="calibre2">
Un nero in tuta corse verso il gruppo. «Tutto bene?». </p><p class="calibre2">
«Siamo sani e salvi», rispose Grant. </p><p class="calibre2">
«Il sistema di allarme era disattivato». L'uomo guardò il recinto, bruciacchiato e intaccato. «Vi hanno aggredito?». </p><p class="calibre2">
«Sì: erano in tre». </p><p class="calibre2">
Il nero annuì. «Capita sempre. Finiscono contro il reticolato e si prendono una scossa. Ma non imparano mai». </p><p class="calibre2">
«Non sono troppo furbi, eh?», disse Malcolm. </p><p class="calibre2">
Il nero esitò prima di rispondere. Con occhi socchiusi per proteggersi dalla luce del primo pomeriggio, scrutò Malcolm. </p><p class="calibre2">
«Ringrazi il cielo che c'è quel recinto, amico mio», disse prima di allontanarsi. </p><p class="calibre2">
 </p><p class="calibre2">
L'assalto non poteva esser durato più di sei secondi. Grant stava ancora cercando di riordinare le proprie impressioni. La velocità era stata impressionante: gli animali si erano mossi con una rapidità tale, che quasi non si erano visti. </p><p class="calibre2">
Nel tragitto di ritorno, Malcolm disse: «Si muovono con una velocità </p><p class="calibre2">
straordinaria». </p><p class="calibre2">
«Sì», convenne Grant. «Sono molto più rapidi di qualsiasi rettile vivente. Un alligatore maschio si sposta a grande velocità, ma soltanto per brevi distanze... un paio di metri al massimo. Certi lucertoloni, come il varano di Komodo dell'Indonesia, raggiungono i cinquanta chilometri l'ora, sufficienti per dar la caccia all'uomo. Di fatto, succede spesso che uccidano degli uomini. Ma direi che gli animali nel recinto si muovevano a una veloci-tà quasi doppia». </p><p class="calibre2">
«Una velocità da ghepardo», disse Malcolm. «Cento, centodieci chilometri l'ora». </p><p class="calibre2">
«Precisamente». </p><p class="calibre2">
«Ma sembravano balzare in avanti con mosse da volatili», osservò Malcolm. </p><p class="calibre2">
«Sì». Nel mondo contemporaneo solo alcuni piccoli mammiferi come il mungo, capace di distruggere i cobra, si muovevano con tanta agilità. I piccoli mammiferi e, naturalmente, gli uccelli. Il serpentario africano o il casuario. Il  <i class="calibre3">Velociraptor  </i> evocava per l'appunto quella stessa impressione di repentina e mortale minaccia che Grant associava al casuario, un uccello della Nuova Guinea, simile allo struzzo e dotato di un potentissimo artiglio. </p><p class="calibre2">
«Insomma, questi  <i class="calibre3">Velociraptor  </i> hanno sembianze e pelle da rettile, ma, nei movimenti, mostrano una velocità e un'intelligenza predatoria da uccelli. È così, più o meno?», chiese Malcolm. </p><p class="calibre2">
«Sì. Direi che presentano una combinazione di caratteristiche di entrambe le classi». </p><p class="calibre2">
«Questo la sorprende?». </p><p class="calibre2">
«A dir la verità, no», rispose Grant. «Collima abbastanza con le convinzioni dei primi scienziati». </p><p class="calibre2">
 </p><p class="calibre2">
Quando nel secondo e terzo decennio del secolo scorso vennero ritrovati i primi grandi fossili, i paleontologi cercarono di far luce su quelle scoperte. In un primo momento dichiararono che quelle ossa appartenevano a una qualche gigantesca variante di una specie contemporanea. Questo perché </p><p class="calibre2">
all'epoca si riteneva che nessuna specie potesse sparire dalla faccia della terra, poiché Dio non avrebbe mai permesso l'estinzione di una sua creatura. Col tempo, divenne evidente che questa concezione di Dio era errata e che le ossa appartenevano ad animali estinti. Ma che genere di animali? </p><p class="calibre2">
Nel 1842, Richard Owen, il massimo anatomista inglese dell'epoca, li definì «dinosauria», cioè «lucertole terribili». Owen capì che i dinosauri sembravano possedere caratteristiche delle lucertole, dei coccodrilli e degli uccelli. Il bacino, in particolare, era più simile a quello degli uccelli che a quello dei rettili. E, a differenza dei rettili, molti dinosauri sembravano in grado di mantenere la stazione eretta. Nella visione di Owen i dinosauri dovevano essere creature attive, dai movimenti rapidi, e per quarant'anni la sua ipotesi andò per la maggiore. </p><p class="calibre2">
Ma quando vennero rinvenuti fossili di animali giganteschi - che in vita avevano pesato un centinaio di tonnellate - cominciò a imporsi la visione dei dinosauri come torpidi e stupidi giganti destinati all'estinzione. L'immagine del rettile lento pian piano soppiantò quella del volatile scattante. Negli ultimi anni, ricercatori come Grant si erano riavvicinati al concetto di un dinosauro più attivo. Molti colleghi ritenevano estreme le opinioni di Grant a questo proposito. Ma adesso Grant era costretto ad ammettere che in effetti la sua concezione si era rivelata piuttosto conservatrice di fronte alla realtà di questi grandi predatori, dai movimenti fulminei. </p><p class="calibre2">
«Le dirò dove voglio andare a parare», disse Malcolm. «Questi dinosauri le sembrano credibili? Sono effettivamente dei dinosauri?». </p><p class="calibre2">
«Direi proprio di sì». </p><p class="calibre2">
«E l'assalto concertato...». </p><p class="calibre2">
«Prevedibile», confermò Grant. A quanto risultava dai fossili, branchi di <i class="calibre3">Velociraptor  </i> erano capaci di catturare animali che pesavano cinquecento chili, come il  <i class="calibre3">Tenontosaurus</i>,  <i class="calibre3"> </i> che correva alla velocità del cavallo. Un'impresa che richiedeva un impegno coordinato. </p><p class="calibre2">
«E come fanno senza una forma di linguaggio?». </p><p class="calibre2">
«Il linguaggio non è necessario per la caccia in branchi», rispose Ellie. </p><p class="calibre2">
«La praticano anche gli scimpanzé. Si lanciano in gruppo contro un'altra scimmia e la uccidono. Le comunicazioni avvengono attraverso lo sguardo». </p><p class="calibre2">
«E quei dinosauri ci stavano davvero attaccando?». </p><p class="calibre2">
«Sì». </p><p class="calibre2">
«E ci avrebbero uccisi e mangiati se avessero potuto?», chiese Malcolm. </p><p class="calibre2">
«Penso di sì». </p><p class="calibre2">
«Ve lo chiedo perché mi risulta che i grossi predatori, come i leoni e le tigri, non sono innati mangiatori d'uomini. Dico bene? Devono imparare, nel corso della loro evoluzione, che gli esseri umani sono una facile preda. E solo dopo averlo imparato li uccidono». </p><p class="calibre2">
«Sì, credo sia vero», rispose Grant. </p><p class="calibre2">
«Be', questi dinosauri devono esser ancor più restii delle tigri e dei leoni ad aggredire l'uomo. Dopo tutto, provengono da un tempo di molto anteriore alla comparsa dell'uomo - e persino dei grandi mammiferi - sulla terra. Dio sa cosa pensano quando ci vedono. Perciò mi chiedo se per caso non abbiano appreso, a un certo punto, che gli esseri umani sono facili da uccidere». </p><p class="calibre2">
Sul gruppo calò il silenzio. </p><p class="calibre2">
«In ogni modo», concluse Malcolm, «ora sono  <i class="calibre3">molto </i> curioso di visitare la sala controllo». </p><p class="calibre2">
 </p><p class="calibre2">
<b class="calibre1">VERSIONE 4.4 </b></p><p class="calibre2">
 </p><p class="calibre2">
«Nessun problema col gruppo?», chiese Hammond. </p><p class="calibre2">
«No», rispose Wu, «nessun problema». </p><p class="calibre2">
«Hanno accettato le tue spiegazioni?». </p><p class="calibre2">
«Perché non avrebbero dovuto accettarle?», ribatté Wu. «Il quadro generale non fa una grinza. La faccenda si fa spessa solo quando si scende in particolari. Ed è appunto dei particolari che voglio discutere con te oggi. Penso sia una questione di estetica», disse Wu. </p><p class="calibre2">
John Hammond arricciò il naso come se avesse annusato qualcosa di sgradevole. «Estetica?», ripeté. </p><p class="calibre2">
Erano nel soggiorno dell'elegante bungalow di Hammond, situato tra i palmizi nella zona settentrionale del parco. Il soggiorno era spazioso e accogliente, dotato di una mezza dozzina di video che mostravano gli animali nel parco. La pratica classificata come SVILUPPO DEGLI ANIMALI: Versione 4.4, che Wu aveva portato con sé, era posata sul tavolino. Hammond guardava il genetista con aria paziente e paterna. Wu, trentatreenne, aveva piena coscienza di aver svolto tutta la sua attività professionale al servizio di Hammond, dal quale era stato assunto subito dopo il conseguimento del dottorato di ricerca. </p><p class="calibre2">
«Ci sono anche risvolti pratici», disse Wu. «Secondo me, è tempo di passare alla Fase due, da me suggerita. Dovremmo adottare la Versione 4.4». </p><p class="calibre2">
«Vorresti rimpiazzare l'attuale popolazione animale del parco?», chiese Hammond. </p><p class="calibre2">
«Sì». </p><p class="calibre2">
«Perché? Qualcosa non va?». </p><p class="calibre2">
«No», disse Wu, «tranne il fatto che sono veri dinosauri». </p><p class="calibre2">
«È quello che volevo, Henry», disse Hammond con un sorriso. «Ed è </p><p class="calibre2">
quello che tu mi hai dato». </p><p class="calibre2">
«Lo so», rispose Wu. «Ma, vedi...». Si interruppe. Come avrebbe potuto spiegarlo a Hammond, che di rado si recava in visita all'isola? Era una situazione molto particolare quella che Wu intendeva esporgli. «In questo momento, John, ci si presenta un'occasione unica. Perché per ora quasi nessuno al mondo ha mai visto un dinosauro in carne e ossa. Nessuno sa che aspetto avessero veramente». </p><p class="calibre2">
«E allora?». </p><p class="calibre2">
«I dinosauri che abbiamo adesso sono veri», disse Wu indicando gli schermi del soggiorno, «ma in qualche modo sono deludenti. Poco credibili. Potremmo migliorarli». </p><p class="calibre2">
«In che modo?». </p><p class="calibre2">
«Tanto per cominciare, si muovono con troppa rapidità», disse Wu. «La gente non è abituata ad associare la velocità a una mole simile. Avranno l'impressione che si muovano a un ritmo accelerato, come un film proiettato ad alta velocità». </p><p class="calibre2">
«Ma Henry, questi sono veri dinosauri. Lo hai detto tu stesso». </p><p class="calibre2">
«Sì», convenne Wu. «Ma potremmo benissimo allevare dinosauri più </p><p class="calibre2">
lenti, più addomesticati». </p><p class="calibre2">
«Dinosauri  <i class="calibre3">addomesticati</i>?» Hammond sbuffò. «Nessuno vuole dinosauri addomesticati, Henry. Vogliono l'articolo genuino». </p><p class="calibre2">
«Sono di tutt'altro avviso», disse Wu. «Non credo affatto che vogliano l'articolo genuino. Vogliono vedere realizzate le loro aspettative, il che è </p><p class="calibre2">
del tutto diverso». </p><p class="calibre2">
Hammond continuava ad aggrottare la fronte. </p><p class="calibre2">
«Lo hai detto tu stesso che questo è un parco di divertimenti», insistette Wu. «E il divertimento non ha nulla a che vedere con la realtà. Il divertimento è l'antitesi della realtà». Hammond sospirò. «Henry, non mi dire che adesso stai per lanciarti in una delle tue solite discussioni astratte. Sai che a me piace parlare chiaro. I dinosauri che abbiamo adesso sono veri e...» </p><p class="calibre2">
«Be', non proprio», lo interruppe Wu. Camminò avanti e indietro per il soggiorno indicando i video. «Non dobbiamo farci illusioni. Qui non abbiamo ricreato il passato. Il passato è svanito e non può essere ricreato. Non esiste più. Noi qui abbiamo  <i class="calibre3">ricostruito </i> il passato. E sto solo dicendo che possiamo farne una versione migliore». </p><p class="calibre2">
«Migliore della realtà?». </p><p class="calibre2">
«Perché no?», disse Wu. «A rigor di termini, i nostri animali sono già </p><p class="calibre2">
esemplari modificati. Abbiamo inserito geni per renderli brevettabili e per renderli lisina-dipendenti. E abbiamo fatto quanto era in nostro potere per accelerarne la crescita». </p><p class="calibre2">
Hammond si strinse nelle spalle. «Quello era inevitabile. Non volevamo aspettare. Dobbiamo tener presente i nostri investitori». </p><p class="calibre2">
«Certo. Ma perché mai dovremmo fermarci qui? Perché non fare un ulteriore passo avanti e creare il tipo di dinosauro che vorremmo vedere? </p><p class="calibre2">
Animali più accettabili per i visitatori e di più facile manutenzione per noi? </p><p class="calibre2">
Una versione più lenta e più docile per il nostro parco?». Hammond si accigliò. «Ma allora i dinosauri non sarebbero veri». </p><p class="calibre2">
«Ma non lo sono neppure ora», rispose Wu. «È quello che sto cercando di dirti. Qui non c'è neanche l'ombra di realtà». Si strinse nelle spalle, scoraggiato. Capiva che il suo messaggio non veniva recepito. Hammond non si era mai curato dei dettagli tecnici e purtroppo la sostanza del suo argomento era di natura tecnica. Come avrebbe potuto spiegare a Hammond gli errori di duplicazione, le sparizioni delle basi, i gap nelle sequenze che Wu era stato costretto a colmare, facendo del suo meglio, ma pur sempre tirando a indovinare. Il DNA dei dinosauri era come una vecchia fotografia ritoccata, sostanzialmene identica a se stessa, ma in più punti restaurata e di conseguenza... </p><p class="calibre2">
«Senti, Henry», disse Hammond cingendo col braccio le spalle di Wu. </p><p class="calibre2">
«Perdonami se te lo dico, ma penso che ti stia venendo un po' di strizza. Hai lavorato sodo per molto tempo, e hai fatto un lavoro coi fiocchi - proprio un lavoro  <i class="calibre3">coi fiocchi - </i> ed è finalmente giunta l'ora di mostrare al mondo ciò che hai fatto. È naturale che tu sia un po' nervoso. Che ti sorgano dei dubbi. Ma sono convinto che il mondo sarà soddisfattissimo. Soddisfattissimo». E così dicendo lo guidò verso la porta. </p><p class="calibre2">
«Ma John», disse Wu, «ricordi quando, nell'87, abbiamo cominciato a costruire le barriere protettive? All'epoca non avevamo ancora esemplari adulti, ma avevamo il tempo dalla nostra, e quindi abbiamo cercato di prevedere l'attrezzatura di cui avremmo avuto bisogno. Ordinammo pistole per stordire gli animali, vetture munite di pungoli, fucili che esplodono reti elettrificate. Tutto costruito secondo le nostre indicazioni. Adesso ci ritroviamo con un grande assortimento di strumenti... tutti  <i class="calibre3">troppo lenti. </i> Dobbiamo adeguarci alla situazione. Sai che Muldoon vuole missili anticarro e dispositivi a guida laser?». </p><p class="calibre2">
«Che Muldoon non s'impicci di questo», disse Hammond. «Io non sono affatto preoccupato. È solo uno zoo, Henry». </p><p class="calibre2">
Squillò il telefono e Hammond andò a rispondere. Wu cercò di pensare in che altro modo avrebbe potuto imporre il suo punto di vista. Ma la verità era che, dopo cinque lunghi anni, Jurassic Park era quasi pronto, e John Hammond, ormai, non gli dava più ascolto. </p><p class="calibre2">
 </p><p class="calibre2">
C'era stato un tempo in cui Hammond aveva prestato ascolto a Wu, e con molta attenzione. Soprattutto subito dopo che lo aveva assunto, ai tempi in cui il genetista era un ventottenne, iscritto al dottorato di ricerca a Stanford, nel gruppo che gravitava intorno al laboratorio di Norman Atherton. La morte di quest'ultimo aveva fatto precipitare il laboratorio nella confusione oltre che nel lutto; nessuno sapeva che ne sarebbe stato dei finanziamenti e neanche del programma del dottorato di ricerca. L'incertezza regnava sovrana; i ricercatori si preoccupavano per la loro carriera. Due settimane dopo il funerale, John Hammond andò a trovare Wu. Tutti, nel laboratorio, sapevano che Atherton aveva qualcosa a che fare con Hammond, sebbene i particolari dell'accordo non fossero chiari a nessuno. Ma l'approccio di Hammond fu di una schiettezza che Wu non aveva mai dimenticato. </p><p class="calibre2">
«Norman mi diceva sempre che lei è il miglior genetista del suo laboratorio», disse. «Che piani ha per il futuro?». </p><p class="calibre2">
«Non saprei. La ricerca, forse». </p><p class="calibre2">
«Intende entrare nel mondo accademico?». </p><p class="calibre2">
«Sì». </p><p class="calibre2">
«È un errore», disse Hammond con piglio deciso. «Perlomeno, se lei rispetta il suo talento». Wu sbatté le palpebre. </p><p class="calibre2">
«Insomma, guardiamo la realtà», continuò Hammond. «Le università </p><p class="calibre2">
non sono più i centri intellettuali del paese. È assurdo considerarle tali. Le università sono aree depresse. Non mi guardi con quell'aria stupita. Non dico nulla che lei già non sappia. A partire dalla seconda guerra mondiale, tutte le scoperte veramente importanti sono venute fuori dai laboratori privati. Il laser, il transistore, il vaccino antipolio, i microchip, l'ologramma, il personal computer, la spettrometria RMN, le apparecchiature per la TAC... e l'elenco potrebbe continuare. Le università non sono più il fulcro della ricerca. Hanno cessato di esserlo quarant'anni fa. Se uno vuole fare qualcosa di valido nel campo dell'informatica o della genetica, non va in una  <i class="calibre3">univer-</i> <i class="calibre3">sità. </i> Proprio no». </p><p class="calibre2">
Wu era senza parole. </p><p class="calibre2">
«Santo Cielo», disse Hammond, «che cosa le tocca fare per dare il via a un nuovo progetto? Quante richieste di finanziamento, quanti moduli, quante approvazioni? E che mi dice della commissione di controllo? Del direttore del dipartimento? Della commissione risorse? Come si fa a ottenere più spazio, se necessario? Più assistenti, se necessari? Quanto tempo ci vuole? Un bel cervello non può sprecare tempo prezioso con moduli e commissioni. La vita è troppo breve e il DNA troppo lungo. Lei vuol dare un contributo significativo alla scienza. E se vuole  <i class="calibre3">arrivarci</i>,  <i class="calibre3"> </i> stia alla larga dalle università». </p><p class="calibre2">
A quel tempo, Wu era disperatamente intenzionato a dare un contributo significativo alla scienza. John Hammond catturò appieno la sua attenzione. </p><p class="calibre2">
«Sto parlando di  <i class="calibre3">lavoro</i>»,  <i class="calibre3">  </i> continuò Hammond. «Di vere realizzazioni. Di cosa ha bisogno uno scienziato per lavorare? Di tempo e di denaro. Io ho in mente di farle un contratto quinquennale e di mettere a sua disposizione dieci milioni di dollari l'anno. Cinquanta milioni di dollari che nessuno le dirà come spendere. Starà a lei decidere. Nessun altro  <i class="calibre3">deve metter-</i> <i class="calibre3">ci il becco</i>» <i class="calibre3">. </i> </p><p class="calibre2">
Sembrava troppo bello per essere vero. Wu rimase a lungo in silenzio. Infine disse: «In cambio di cosa?». </p><p class="calibre2">
«Per tentare l'impossibile», rispose Hammond. «Per cercare di realizzare qualcosa che probabilmente è irrealizzabile». </p><p class="calibre2">
«E questo cosa comporta?». </p><p class="calibre2">
«Non posso scendere in particolari, ma in linea di massima le dirò che si tratta di clonare rettili». </p><p class="calibre2">
«Non credo sia impossibile», osservò Wu. «I rettili presentano meno difficoltà dei mammiferi. La clonazione richiederà probabilmente solo una decina o una quindicina d'anni. Posto che si verifichino alcuni progressi tecnici essenziali». </p><p class="calibre2">
«Ho cinque anni di tempo», disse Hammond. «E un sacco di soldi a disposizione di chi voglia provarci». </p><p class="calibre2">
«Avrei la possibilità di pubblicare relazioni sul mio lavoro?». </p><p class="calibre2">
«Prima o poi». </p><p class="calibre2">
«Non immediatamente?». </p><p class="calibre2">
«No». </p><p class="calibre2">
«Ma col tempo sì?», chiese Wu, insistendo su quel punto. Hammond rise. «Non si preoccupi. Se lei riesce nell'impresa, tutto il mondo lo saprà, gliel'assicuro». </p><p class="calibre2">
 </p><p class="calibre2">
Adesso quella promessa sembrava sul punto di realizzarsi, pensò Wu. Dopo cinque anni di intensi sforzi, erano alla vigilia dell'inaugurazione del parco. Mancava solo un anno. Naturalmente quel quinquennio non era andato precisamente come Hammond gli aveva promesso. C'era stato chi gli aveva dato ordini, e spesso su di lui erano state esercitate spaventose pressioni. E il lavoro stesso era mutato: non appena era diventato chiaro che i dinosauri avevano molto in comune con gli uccelli, non si era più trattato di clonazione di rettili, ma di un'impresa assai più difficile. E, da due anni a quella parte, Wu aveva svolto una funzione prevalentemente manageriale, supervisionando gruppi di ricercatori e console di sequenziatori computerizzati di geni. Quel lavoro amministrativo non era di suo gradimento, e non rispondeva affatto agli accordi iniziali. </p><p class="calibre2">
Però era riuscito nel suo intento. Aveva fatto ciò che nessuno aveva ritenuto possibile, perlomeno in tempi così brevi. E, grazie alla sua competenza e al suo impegno, Wu aveva ritenuto di avere qualche diritto, di avere ancora voce in capitolo. Invece aveva visto la sua influenza svanire giorno dopo giorno. I dinosauri esistevano. Le procedure per la loro produzione erano state messe a punto con tale precisione da essere diventate pura routine. Le tecnologie erano state perfezionate al massimo. E John Hammond non aveva più bisogno di Henry Wu. </p><p class="calibre2">
«Questo dovrebbe andare bene», disse Hammond al telefono. Rimase in ascolto per un po' e rivolse un sorriso a Wu. «Bene. Sì. Bene». Riattaccò. </p><p class="calibre2">
«Dov'eravamo rimasti, Henry?». </p><p class="calibre2">
«Stavamo parlando della Fase due», disse Wu. </p><p class="calibre2">
«Ah, già. Parte di questo argomento l'abbiamo già affrontato Henry...». </p><p class="calibre2">
«Sì, ma non ti rendi conto che...». </p><p class="calibre2">
«Scusami, Henry», disse Hammond con una punta di impazienza nella voce. «Mi rendo  <i class="calibre3">perfettamente  </i> conto. Ma voglio essere sincero con te, Henry. Non vedo ragione alcuna per apportare miglioramenti alla realtà. Tutti i cambiamenti apportati ai genomi ci sono stati imposti dalla legge o dalla necessità. In futuro potremo apportarne altri per migliorare la resistenza alle malattie o per altre ragioni. Ma non penso che dovremmo alterare la realtà solo perché pensiamo che sarebbe preferibile farlo. Adesso abbiamo dei veri dinosauri qui. È quello che la gente vuole vedere. Ed è </p><p class="calibre2">
quello che  <i class="calibre3">dovrebbe </i> vedere. È un nostro dovere, Henry. È una questione di <i class="calibre3">onestà</i>,  <i class="calibre3"> </i> Henry». </p><p class="calibre2">
E, con un sorriso, gli aprì la porta invitandolo ad uscire. </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
Grant guardò i monitor della sala controllo avvertendo un senso di irritazione. I computer non gli piacevano proprio. Si rendeva conto che questa sua idiosincrasia faceva di lui un ricercatore vecchio stile, fuori gioco, ma la cosa non lo turbava. Alcuni dei ragazzi che lavoravano per lui avevano una sorta di sesto senso per quel che riguardava i computer. Grant non ci era mai riuscito. Gli parevano macchine estranee, ingannevoli. Persino la fondamentale distinzione tra sistema operativo e programmi applicativi lo riempiva di confusione e di sconforto, lo lasciava letteralmente allo sbaraglio in una terra di cui lui ignorava tutto. Ma si accorse che Gennaro appariva a proprio agio e che Malcolm emetteva lievi sbuffi col naso, simili a quelli di un segugio in caccia, come se si trovasse nel proprio elemento. </p><p class="calibre2">
«Volete sapere qualcosa sui sistemi di controllo?», chiese John Arnold, imprimendo alla poltroncina un movimento rotatorio nella sala buia. Arnold era il tecnico di sistemi, un quarantacinquenne secco e nervoso che fumava a catena. Socchiuse gli occhi per vedere meglio il gruppo. «I nostri sistemi di controllo sono  <i class="calibre3">incredibili</i>»,  <i class="calibre3"> </i> disse accendendo un'ennesima sigaretta. </p><p class="calibre2">
«Per esempio?», chiese Gennaro. </p><p class="calibre2">
«Per esempio, il sistema rilevazione animali». Arnold premette un pulsante sulla console e sulla mappa verticale di vetro si accese un intrico di righe azzurre zigzaganti. «Questo è il nostro piccolo T-rex. E questi sono tutti i suoi spostamenti nell'ambito del parco nelle ultime ventiquattro ore». Premette di nuovo il pulsante. «Questi sono gli spostamenti dell'altro ieri». Ripeté l'operazione: «Due giorni fa». </p><p class="calibre2">
Le linee sulla mappa si sovrapposero e si infittirono, confinate tuttavia a un'unica zona, al limite sudorientale della laguna. </p><p class="calibre2">
«Avete un'idea dei suoi limiti territoriali in un certo arco di tempo», disse Arnold. «È un esemplare giovane, e quindi sta vicino all'acqua. E si tiene alla larga dai rex adulti. Mettete insieme un rex adulto e un rex giovane, e vedrete che le loro strade non s'incontrano mai». </p><p class="calibre2">
«E adesso dove si trova il rex grande?», chiese Gennaro. Arnold premette un altro pulsante. Le righe blu sulla mappa sparirono e al loro posto nella zona a nordovest della laguna apparve un singolo punto rosso contrassegnato da un codice numerico. «È laggiù». </p><p class="calibre2">
«E il rex piccolo?». </p><p class="calibre2">
«Be', vi faccio vedere tutti gli animali del parco», disse Arnold. La mappa si illuminò come un albero di Natale, decine e decine di puntolini lumi-nosi con relativo numero di codice. Questa è la posizione attuale di duecentotrentotto animali». </p><p class="calibre2">
«Con quale accuratezza ci viene mostrata?». </p><p class="calibre2">
«Con uno scarto massimo di un metro e mezzo». Arnold aspirò una boccata dalla sigaretta. «Mettiamola così: se saltate in macchina adesso per recarvi nel parco, troverete gli animali nel punto esatto indicato sulla mappa». </p><p class="calibre2">
«Con quale frequenza vengono fatti gli aggiornamenti?». </p><p class="calibre2">
«Ogni trenta secondi». </p><p class="calibre2">
«Niente male», disse Gennaro. «Come fate?». </p><p class="calibre2">
«Abbiamo installato sensori in tutto il parco», spiegò Arnold. «Gran parte di essi sono collegati a un impianto a fili, altri ad apparecchiature telemetriche, i cui dati vengono trasmessi via radio. Naturalmente, i sensori che registrano i movimenti di solito non distinguono le specie, ma a questo tipo di individuazione provvedono i video. Quando il controllo non viene esercitato direttamente da noi, ci pensa il computer a controllare dove si trovano i singoli esemplari». </p><p class="calibre2">
«E il computer non commette mai un errore?». </p><p class="calibre2">
«Solo coi piccoli. Talvolta li confonde, dato che danno immagini così </p><p class="calibre2">
minuscole. Ma la cosa non ci preoccupa più di tanto. I piccoli, di solito, stanno accanto ai branchi degli adulti. Senza contare che abbiamo il controllo articolato per categorie». </p><p class="calibre2">
«E cioè?». </p><p class="calibre2">
«Ogni quarto d'ora, il computer fa, per così dire, un censimento degli animali ripartendoli secondo le categorie», spiegò Arnold, «così»: </p><p class="calibre2">
 </p><p class="calibre2">
<b class="calibre1">TotaleAnimali 238 </b></p><p class="calibre2">
<b class="calibre1"> </b></p><p class="calibre2">
<b class="calibre1"> </b></p><p class="calibre2">
 <i class="calibre3"><b class="calibre1">Specie Previsti </b></i></p><p class="calibre2">
 <i class="calibre3"><b class="calibre1">Trovati </b></i></p><p class="calibre2">
 <i class="calibre3"><b class="calibre1">Vers. </b></i></p><p class="calibre2">
Tyrannosaurus </p><p class="calibre2">
2 2 4,1 </p><p class="calibre2">
Maiasaurus </p><p class="calibre2">
21 21 3,3 </p><p class="calibre2">
Stegosaurus </p><p class="calibre2">
4 4 3,9 </p><p class="calibre2">
Triceratopus </p><p class="calibre2">
8 8 3,1 </p><p class="calibre2">
Procompsignathus </p><p class="calibre2">
49 49 3,9 </p><p class="calibre2">
Othnelia </p><p class="calibre2">
16 16 3,1 </p><p class="calibre2">
Velociraptor </p><p class="calibre2">
8 8 3,0 </p><p class="calibre2">
Apatosaurus </p><p class="calibre2">
17 17 3,1 </p><p class="calibre2">
Hadrosaurus </p><p class="calibre2">
11 11 3,1 </p><p class="calibre2">
Dilophosaurus </p><p class="calibre2">
7 7 4,3 </p><p class="calibre2">
Pterosaurus </p><p class="calibre2">
6 6 4,3 </p><p class="calibre2">
Hypsilophodon </p><p class="calibre2">
33 33 2,9 </p><p class="calibre2">
Euplocephalus </p><p class="calibre2">
16 16 4,0 </p><p class="calibre2">
Styracosaurus </p><p class="calibre2">
18 18 3,9 </p><p class="calibre2">
Callovasaurus </p><p class="calibre2">
22 22 4,1 </p><p class="calibre2">
<b class="calibre1">Totale 238 238 </b> </p><p class="calibre2">
 </p><p class="calibre2">
«Ciò che vedete qui», proseguì Arnold, «è una procedura di censimento del tutto diversa. Non si basa sui dati relativi agli spostamenti. È un altro approccio. Partiamo dal principio che il computer non può commettere errori perché elabora i dati in due modi diversi. Se mancasse un animale, ce ne accorgeremmo nell'arco di cinque minuti». </p><p class="calibre2">
«Capisco», disse Malcolm. «E questo sistema è mai stato messo alla prova?». </p><p class="calibre2">
«Be', in certo qual modo sì», rispose Arnold. «Alcuni animali sono morti. Un  <i class="calibre3">Othnelia </i>è rimasto impigliato tra i rami ed è morto strangolato. Uno <i class="calibre3">Stegosaurus </i>è morto di un disturbo intestinale che affligge tutta la specie. Un  <i class="calibre3">Hypsilophodon </i>è caduto rompendosi il collo. E, in tutti questi casi, non appena l'animale ha smesso di muoversi, le cifre non hanno più quadrato e il computer ha dato l'allarme». </p><p class="calibre2">
«Nell'arco di cinque minuti». </p><p class="calibre2">
«Sì». </p><p class="calibre2">
Grant chiese: «A cosa si riferisce la colonna a destra?». </p><p class="calibre2">
«La versione dei vari modelli di animali. Gran parte di essi sono Versioni 4.1 o 4.3. Stiamo pensando di adottare la versione 4.4». </p><p class="calibre2">
«Le versioni dei modelli di animali? Come le versioni dei pacchetti di software? Nuovi modelli?». </p><p class="calibre2">
«Be', in un certo senso è proprio come le nuove versioni di un programma», disse Arnold. «Non appena scopriamo dei difetti nel DNA, i laboratori del dottor Wu provvedono a creare nuove versioni». L'idea di creature viventi catalogate e numerate come pacchetti di software, e come tali soggette ad aggiornamenti e revisioni, turbò Grant, il quale, pur non sapendo spiegare il perché - era un campo del tutto nuovo per lui - avvertiva un senso di disagio. Dopo tutto si trattava di esseri viventi... Arnold doveva aver captato qualcosa nella sua espressione perché disse: </p><p class="calibre2">
«Senta, dottor Grant, non è il caso di prendersela tanto a cuore per questi animali. Bisogna tener presente che sono stati  <i class="calibre3">creati. </i> Creati dall'uomo. Talvolta qualcosa va storto e il laboratorio deve elaborare una nuova versione. E noi dobbiamo sapere esattamente quali versioni abbiamo nel parco». </p><p class="calibre2">
«Ma certo, è ovvio», disse Malcolm, impaziente. «Ma torniamo alla questione di come vengono  <i class="calibre3">contati </i> gli esemplari. Mi par di capire che tutte le rilevazioni si basano su sensori di movimento, dico bene?». </p><p class="calibre2">
«Sì». </p><p class="calibre2">
«E questi sensori sono disseminati in tutto il parco?». </p><p class="calibre2">
«Coprono il novantadue per cento della zona destinata a parco», spiegò </p><p class="calibre2">
Arnold. «Vi sono alcuni punti in cui è impossibile installarli. Per esempio sulle sponde del fiume nella giungla, perché il movimento dell'acqua e i moti convettivi dell'aria prodotti dalla corrente mandano in tilt i sensori. Ma in pratica li abbiamo piazzati quasi dappertutto. E se il computer rileva la presenza di un animale vicino a una zona priva di sensori, se lo ricorda e aspetta che esca. Se ciò non avviene, dà l'allarme». </p><p class="calibre2">
«Mi dica una cosa», disse Malcolm. «La videata mostra 49 procompsignatidi. Supponiamo che io metta in dubbio il fatto che appartengano tutti alla specie giusta. Come potrebbe provare la verità di quel dato?». </p><p class="calibre2">
«In due modi», disse Arnold. «In primo luogo, posso rilevare spostamenti individuali rispetto ad altri presunti compy. I compy sono gregari, si spostano in branco. Ne abbiamo due gruppi nel parco. Quindi il singolo animale dovrebbe trovarsi o nel gruppo A o nel gruppo B». </p><p class="calibre2">
«Sì, ma...». </p><p class="calibre2">
«L'altro modo è la visualizzazione diretta», continuò Arnold. Premette un pulsante e su un monitor comparvero immagini intermittenti di compy, numerati da 1 a 49. </p><p class="calibre2">
«Queste immagini sono...». </p><p class="calibre2">
«Identificazioni in tempo reale. Nell'ambito degli ultimi cinque minuti». </p><p class="calibre2">
«Quindi, in altre parole, lei, volendo, è in grado di vedere tutti gli animali?». </p><p class="calibre2">
«Sì. Posso richiamare le immagini di tutti gli animali quando voglio». </p><p class="calibre2">
«E che mi dice delle barriere fisiche?», chiese Gennaro. «Possono uscire dalle zone cintate?». </p><p class="calibre2">
«Assolutamente no», rispose Arnold. «Queste sono bestie costose, signor Gennaro. Le custodiamo con la massima cura. Abbiamo tutta una serie di barriere. Primo: i fossati». Premette un tasto e sulla mappa in vetro comparve un reticolo di luminose righe arancione. «Questi fossati hanno dimensioni variabili, ma in ogni caso mai inferiori a tre metri e mezzo, e sono pieni d'acqua. Per gli esemplari più grandi i fossati raggiungono i nove metri. Poi ci sono le reti elettrificate». Rilucenti righe rosse apparvero sulla mappa. Abbiamo sessantaquattro chilometri di reticolato alto tre metri, di cui trentacinque intorno al perimetro dell'isola. Le reti hanno una tensione di diecimila volt. Gli animali imparano presto a non avvicinarvisi». </p><p class="calibre2">
«Ma se uno  <i class="calibre3">riuscisse </i> a uscire?», chiese Gennaro. Arnold spense la sigaretta sbuffando. </p><p class="calibre2">
«È solo un'ipotesi», insistette Gennaro. «Se si verificasse un fatto del genere?». </p><p class="calibre2">
Muldoon si schiarì la voce. «Andremmo a riprenderlo», disse. «Abbiamo molti modi per farlo... storditori, enormi reti elettrificate, tranquillanti. Tutti mezzi non letali perché, come ha detto Arnold, questi sono animali costosi». </p><p class="calibre2">
Gennaro annuì. «E se uno fuggisse dall'isola?». </p><p class="calibre2">
«Morrebbe entro ventiquattro ore», rispose Arnold. «Questi animali sono frutto di tecniche dell'ingegneria genetica. Sono incapaci di sopravvivere nel mondo esterno». </p><p class="calibre2">
«E che mi dice del sistema di controllo?», chiese Gennaro. «Potrebbe essere manomesso?». </p><p class="calibre2">
Arnold fece un altro cenno di diniego. </p><p class="calibre2">
«Il sistema è del tutto a se stante. Il computer è, sotto ogni aspetto, indipendente. È alimentato da un suo generatore, al quale è affiancato un altro generatore ausiliario. Il sistema non comunica in alcun modo con l'esterno e non può quindi essere influenzato in nessun modo attraverso i modem. È </p><p class="calibre2">
un sistema più che sicuro». </p><p class="calibre2">
Ci fu una pausa. Arnold tirò una boccata. «Una bomba di sistema», disse. «Un sistema che è la fine del mondo». </p><p class="calibre2">
«Quindi, visto che il vostro sistema funziona così bene, immagino non avrete problemi», disse Malcolm. </p><p class="calibre2">
«Abbiamo problemi a non finire», disse Arnold inarcando un sopracciglio, «ma non del genere che ha in mente lei. Se ho ben capito, lei teme che gli animali fuggano, raggiungano il continente e scatenino un finimondo. Quella è una cosa che non ci preoccupa minimamente. Vediamo questi animali come creature fondamentalmente fragili e delicate. Sono stati riportati alla vita dopo sessantacinque milioni di anni, in un mondo molto diverso da quello che hanno lasciato, cui si erano adattati. Aver cura di loro è un'impresa pazzesca. </p><p class="calibre2">
«Dovete rendervi conto», continuò Arnold, «che da centinaia di anni l'uomo tiene animali negli zoo e nei parchi. Quindi sappiamo come badare agli elefanti e ai coccodrilli. Ma nessuno si è mai trovato a dover badare a questi animali. Sono animali nuovi. E quindi brancoliamo nel buio. Le malattie sono la nostra massima preoccupazione». </p><p class="calibre2">
«Malattie?», chiese Gennaro, improvvisamente allarmato. «C'è qualche possibilità di contagio per i visitatori?». </p><p class="calibre2">
Ancora una volta Arnold sbuffò. «Signor Gennaro, ha mai preso un raffreddore da un coccodrillo in uno zoo? Gli zoo non hanno simili preoccupazioni. E neppure noi. Ci preoccupa invece la possibilità che gli animali muoiano di malattia o che infettino gli altri animali. Ma abbiamo programmi anche per questo. Vuol vedere la cartella sanitaria del rex piccolo? </p><p class="calibre2">
Le sue vaccinazioni? Lo stato dei suoi denti? Dovrebbe vedere i veterinari quando gli raschiano quelle grandi zanne per impedire che gli venga la carie...». </p><p class="calibre2">
«Per ora no», disse Gennaro. «E che mi dice delle vostre strutture meccaniche?». </p><p class="calibre2">
«Intende dire le attrazioni turistiche?», chiese Arnold. Grant levò di scatto il capo:  <i class="calibre3">Attrazioni turistiche? </i> </p><p class="calibre2">
«Non sono ancora operative», stava dicendo Arnold. «Abbiamo il Percorso del fiume, su barche che scorrono lungo rotaie sott'acqua, e la visita alla voliera, ma non sono ancora in funzione. Il parco verrà inaugurato con un giro dell'isola come quello che farete voi. Le altre attrazioni apriranno sei o dodici mesi più tardi». </p><p class="calibre2">
«Scusi un attimo», disse Grant. «Avrete delle "attrazioni"? Come un parco di divertimenti?». </p><p class="calibre2">
Arnold rispose: «Questo è un parco zoologico. Offriamo giri di zone diverse e li chiamiamo attrazioni. Questo è tutto». Grant aggrottò la fronte. Si sentiva di nuovo turbato. Non gli piaceva l'idea che i dinosauri venissero usati in un parco di divertimenti. Malcolm disse: «Torniamo alla sala controllo. Da qui potete gestire tutto il parco?». </p><p class="calibre2">
«Sì», rispose Arnold. «Se fosse necessario, potrei gestire tutto da solo, tanto è automatizzato il nostro sistema. Il computer è in grado di seguire gli spostamenti degli animali, di nutrirli e di riempire gli abbeveratoi per 48 ore senza alcuna supervisione». </p><p class="calibre2">
«È questo il sistema progettato dal signor Nedry?», chiese Malcolm. Dennis Nedry, seduto davanti a un terminale in fondo alla sala, stava sgra-nocchiando una tavoletta di cioccolata e battendo sulla tastiera. </p><p class="calibre2">
«Proprio così», rispose Nedry senza alzare gli occhi dai tasti. </p><p class="calibre2">
«È una bomba questo sistema», disse Arnold, orgoglioso. </p><p class="calibre2">
«Proprio così», confermò distrattamente Nedry. «Solo uno o due errori da mettere a posto...». </p><p class="calibre2">
«Vedo che il giro sta per cominciare», disse Arnold, «quindi, se non avete altre domande...». </p><p class="calibre2">
«Solo una», disse Malcolm. «Una domanda riguardo la ricerca. Lei ci ha mostrato come viene individuata la posizione dei procompsignatidi e come le immagini dei singoli esemplari possano essere richiamate sul video. Siete in grado di condurre ricerche su di essi  <i class="calibre3">come gruppo</i>? Misurarli, o cose del genere? Se volessi sapere l'altezza, il peso, oppure...». Arnold stava premendo tasti. Su uno schermo apparve grafico. </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Siamo in grado di farlo, e molto rapidamente», disse Arnold. «Il computer raccoglie i dati relativi alle misure mentre legge le videate, e quindi le informazioni vengono immediatamente convertite in un grafico. Come vedete, qui abbiamo una distribuzione normale di Poisson per la popolazione animale. Mostra che la maggior parte degli animali si raccoglie attorno al valore medio centrale, e che solo pochi sono o più grandi o più </p><p class="calibre2">
piccoli della media, alle estremità della curva». </p><p class="calibre2">
«Un grafico del tutto prevedibile», disse Malcolm. </p><p class="calibre2">
«Be', sì. Qualsiasi popolazione biologica sana presenta questo tipo di distribuzione. Allora», disse Arnold accendendo un'altra sigaretta, «ci sono altre domande?». </p><p class="calibre2">
«No», rispose Malcolm. «Ho appreso quel che volevo sapere». Mentre uscivano Gennaro commentò: «A me sembra un sistema abbastanza buono. Non vedo come gli animali potrebbero fuggire dall'isola». </p><p class="calibre2">
«Davvero?», disse Malcolm. «Pensavo che fosse del tutto ovvio». </p><p class="calibre2">
«Ehi, un momento», disse Gennaro. «Lei è convinto che alcuni animali siano fuggiti?». </p><p class="calibre2">
«Ne sono  <i class="calibre3">sicuro</i>» <i class="calibre3">. </i> </p><p class="calibre2">
Gennaro insistette: «Ma come? L'ha visto coi suoi stessi occhi. Riescono a contare gli animali. Riescono a vederli sul video. Sanno dove si trovano in qualsiasi momento. Come potrebbero fuggire?». </p><p class="calibre2">
Malcolm sorrise. «È perfettamente ovvio», disse. «È solo una questione di presupposti». </p><p class="calibre2">
«Presupposti?», ripete Gennaro. </p><p class="calibre2">
«Sì», spiegò Malcolm. «Senta: alla base di Jurassic Park c'è il fatto che scienziati e tecnici hanno cercato di creare un mondo biologico nuovo e completo. E gli scienziati nella sala controllo si aspettano di vedere un mondo naturale. Come nel grafico che ci è stato appena mostrato. Ma basta pensarci un attimo per capire che una distribuzione normale come quella è, in quest'isola, un dato molto inquietante». </p><p class="calibre2">
«Davvero?». </p><p class="calibre2">
«Sì. Partendo da quanto il dottor Wu ci ha detto prima, non si dovrebbe mai ottenere un grafico come quello». </p><p class="calibre2">
«Perché no?», chiese Gennaro. </p><p class="calibre2">
«Perché è un grafico tipico di una popolazione biologica normale. Cosa che a Jurassic Park decisamente non esiste. Jurassic Park non è il mondo reale. È stato progettato per essere un mondo controllato che imita il mondo naturale. È un parco nel vero senso della parola, affine ai giardini giapponesi. La natura manipolata in modo da risultare più "naturale" della natura stessa, se così si può dire». </p><p class="calibre2">
«Non riesco a seguirla», disse Gennaro, con aria seccata. </p><p class="calibre2">
«Sono sicuro che il giro le chiarirà tutto», disse Malcolm. </p><p class="calibre2">
 </p><p class="calibre2">
<b class="calibre1">IL GIRO TURISTICO </b></p><p class="calibre2">
 </p><p class="calibre2">
«Da questa parte, signori, da questa parte», disse Ed Regis. Al suo fianco una donna stava distribuendo berretti di paglia con la scritta «Jurassic Park» e decorati con l'immagine di un piccolo dinosauro azzurro. Una fila di Toyota Land Cruiser uscì da un garage sotterraneo sotto il Centro visitatori. Le auto sbucarono silenziose, prive di conducente. Due neri in tenuta da safari aprirono le portiere ai passeggeri. </p><p class="calibre2">
«Da due a quattro passeggeri per vettura, da due a quattro passeggeri per vettura...», diceva un messaggio registrato. «I bambini sotto i dieci anni devono essere accompagnati da un adulto. Da due a quattro passeggeri per vettura...». </p><p class="calibre2">
Tim vide Grant, la Sattler e Malcolm salire sulla prima Land Cruiser con l'avvocato Gennaro. Lanciò un'occhiata a Lex, che dava pugni nel suo guanto da baseball. </p><p class="calibre2">
Tim indicò la prima auto e chiese: «Posso andare con loro?». </p><p class="calibre2">
«Credo che debbano discutere di certe cose», disse Regis. «Cose tecniche». </p><p class="calibre2">
«A me le cose tecniche interessano molto», disse Tim. «Mi piacerebbe andare con loro». </p><p class="calibre2">
«Be', potrai sentire quello che si dicono. Ci terremo in contatto radio con l'altra auto». </p><p class="calibre2">
Arrivò la seconda vettura. Tim e Lex salirono, seguiti da Ed Regis. «Sono vetture elettriche», spiegò Regis. «Guidate da un cavo lungo la strada». Tim si rallegrò di essere seduto davanti perché sul cruscotto vi erano due schermi di computer e una cassetta che doveva essere un driver per CDROM; sapeva che era un giradischi a laser controllato da un computer. C'erano anche un walkie-talkie e una specie di radiotrasmittente. Sul tetto c'erano due antenne. I due neri richiusero con forza le portiere delle Land Cruiser. Le vetture si misero in marcia con un ronzio elettrico. Davanti a loro, i tre scienziati e l'avvocato parlavano gesticolando, chiaramente eccitati. Ed Regis disse: </p><p class="calibre2">
«Sentiamo che cosa dicono». Si udì il clic di un interfono. </p><p class="calibre2">
«Non so cosa diavolo crede di essere venuto a fare qui», disse la voce di Gennaro attraverso l'interfono. Sembrava furibondo. </p><p class="calibre2">
«So perfettamente che cosa ci faccio qui», disse Malcolm. </p><p class="calibre2">
«Lei è qui per darmi la sua consulenza, non per dilettarsi con dei maledetti rompicapi intellettuali. Possiedo il cinque per cento di questa società </p><p class="calibre2">
e devo assicurarmi che Hammond abbia agito con senso di responsabilità. E lei viene qui...». </p><p class="calibre2">
Ed Regis premette il pulsante dell'interfono e disse: «In ottemperanza alla politica di rispetto per l'ambiente di Jurassic Park, abbiamo fatto costruire appositamente per noi queste Land Cruiser elettriche dalla Toyota a Osaka. Prima o poi speriamo di poter guidare tra gli animali - come si fa nei parchi nazionali dell'Africa - ma, per il momento, mettetevi comodi e go-detevi il giro pilotato automaticamente». Fece una pausa. «A proposito, qui dietro noi vi sentiamo». </p><p class="calibre2">
«Oh Cristo», disse Gennaro. «Ho bisogno di poter parlare liberamente. Non sono stato io a invitare quei due fottuti bambini...». Ed Regis si limitò a sorridere e premette un pulsante. </p><p class="calibre2">
«Cominciamo lo spettacolo, che ne dite?». </p><p class="calibre2">
Si udirono squilli di tromba e sui video nelle auto apparve la scritta: BENVENUTI A JURASSIC PARK. Una voce tonante disse: «Benvenuti a Jurassic Park. Stiamo per entrare nel mondo perduto del passato preistorico, un mondo di possenti creature da tempo immemorabile sparite dalla faccia della terra, che adesso avrete il privilegio di vedere per la prima volta». </p><p class="calibre2">
«La voce è di Richard Kiley», disse Regis. «Non abbiamo badato a spese». La Land Cruiser attraversò un boschetto di palme basse; dal tronco massiccio. La voce di Kiley stava dicendo: «Notate, per prima cosa, la straordinaria vegetazione che vi circonda. Gli alberi alla vostra sinistra e alla vostra destra sono cicadine, le antenate preistoriche della palma. Esse rappresentavano il cibo preferito dei dinosauri. Potete vedere inoltre delle bennettitine e dei gingko. Nel mondo dei dinosauri figuravano anche piante più </p><p class="calibre2">
moderne, quali il pino e l'abete, e il cipresso delle paludi. Vedrete anche esemplari di queste». </p><p class="calibre2">
La Land Cruiser avanzò lentamente tra la verzura. Tim notò che le recinzioni e i muri di contenimento erano mascherati da piante per dare l'illusione di avanzare in una vera giungla. </p><p class="calibre2">
«Il mondo dei dinosauri, nella nostra immaginazione», disse la voce di Kiley, «era un mondo di enormi erbivori che trovavano il loro cibo nelle sterminate foreste tropicali del Giurassico e del Cretaceo, cento milioni di anni fa. In realtà, gran parte dei dinosauri non erano grandi quanto crede la gente. I più piccoli non superavano la taglia di un gatto domestico, e il dinosauro medio era alto poco più di un metro, cioè come un pony. Per prima cosa visiteremo la zona abitata da quelli di taglia media, chiamati ipsilofodonti. Potete intravederne alcuni esemplari guardando alla vostra sinistra». Tutti si voltarono nella direzione indicata. </p><p class="calibre2">
La Land Cruiser si fermò su una piccola altura dove, oltre le fronde in quel punto più rade, si vedeva un pendio boscoso che digradava verso una radura di erba gialla alta circa un metro. Nessun dinosauro era in vista. </p><p class="calibre2">
«Dove sono?», chiese Lex. </p><p class="calibre2">
Tim guardò il cruscotto. Vide lampeggiare le luci della trasmittente e udì </p><p class="calibre2">
il ronzio del CD-ROM. Ovviamente il disco era azionato da un qualche sistema automatico. Immaginò che gli stessi sensori che indicavano la posizione degli animali controllassero anche gli schermi sulla vettura. Sui video erano apparse immagini di ipsilofodonti e dati ad essi relativi. La voce disse: «Gli ipsilofodonti sono le gazzelle del mondo dei dinosauri: piccoli animali agili che un tempo vivevano ovunque, in Inghilterra come nell'Asia centrale o nel Nordamerica. Si ritiene che l'ampia diffusione di questi dinosauri fosse dovuta alla struttura mandibolare e alla dentatura che consentivano loro una masticazione più efficiente di quella di altre specie. Di fatto, il nome ipsilofodonte significa "dente crestato in alto", che sta a indicare la capacità di autoaffilarsi i denti tipica di questi animali, che potete vedere nella radura davanti a voi o forse anche sui rami degli alberi». </p><p class="calibre2">
«Sugli  <i class="calibre3">alberi</i>?», chiese Lex. «Dinosauri sugli alberi?». Tim stava scrutando il paesaggio col binocolo. «A destra», disse. «A metà di quel grosso tronco verde...». </p><p class="calibre2">
Nell'ombra marezzata degli alberi, immobile su un ramo, c'era un animale verde scuro, della taglia di un babbuino. Sembrava un lucertolone ritto sulle zampe posteriori, in equilibrio su una lunga coda ricadente. </p><p class="calibre2">
«È un othnelia», disse Tim. </p><p class="calibre2">
«I piccoli animali che vedete si chiamano othnelia», disse la voce, «in onore del paleontologo del secolo scorso Othniel Marsh, della Yale University». </p><p class="calibre2">
Tim avvistò altri due esemplari su rami più alti dello stesso albero. Erano tutti più o meno della stessa taglia. E nessuno di essi si muoveva. </p><p class="calibre2">
«Che roba noiosa», osservò Lex. «Non fanno niente». </p><p class="calibre2">
«Il grosso del branco si trova nella radura erbosa sotto di voi», proseguì </p><p class="calibre2">
la registrazione. «Potete attrarre la loro attenzione con il semplice richiamo dell'accoppiamento». Da un altoparlante si levò un richiamo prolungato e nasale, simile allo schiamazzare delle oche. </p><p class="calibre2">
Dal campo erboso alla loro sinistra, sbucarono sei teste, una dopo l'altra. L'effetto fu comico, e Tim scoppiò a ridere. </p><p class="calibre2">
Le teste sparirono. Col rinnovarsi del richiamo, ricomparvero, anche questa volta una dopo l'altra. Il rigido ripetersi dello schema comportamentale era stupefacente. </p><p class="calibre2">
«Gli ipsilofodonti non sono animali particolarmente intelligenti», spiegò </p><p class="calibre2">
la registrazione. «Hanno un'intelligenza più o meno pari a quella di una mucca». </p><p class="calibre2">
Le teste erano verde opaco, con macule marrone e nere che si estendevano lungo i colli sottili. A giudicare dalla dimensione delle teste, Tim dedusse che i loro corpi dovevano essere lunghi poco più di un metro, la taglia di un cervo. Alcuni ipsilofodonti stavano masticando con incessante movimento della mandibola. Uno alzò una zampa a cinque dita e si grattò la testa. Quel gesto gli conferì un'aria assorta, riflessiva. </p><p class="calibre2">
«Se li vedete grattarsi è perché soffrono di disturbi alla pelle. I veterinari di Jurassic Park ritengono che si tratti di una micosi o di un'allergia, ma non hanno ancora fatto una diagnosi precisa. Dopo tutto, questa è la prima volta nella storia che vengono studiati dei dinosauri viventi». Il motore elettrico dell'auto si rimise in funzione e si sentì lo stridere delle marce. A quel rumore inatteso, gli ipsilofodonti balzarono in aria, saltellando come canguri lungo la radura, mostrando finalmente per intero i loro corpi dai possenti arti posteriori e dalle lunghe code nella luce pomeridiana. Pochi balzi, e sparirono. </p><p class="calibre2">
«Ora che abbiamo visto questi interessanti erbivori, passiamo a dinosauri un po' più grandi. Anzi, molto più grandi». La Land Cruiser proseguì verso la zona sud di Jurassic Park. </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
«La frizione gratta», disse John Arnold nella semioscurità della sala controllo. «Chiedete agli addetti alla manutenzione di controllare il cambio elettrico nelle vetture BB4 e BB5 quando rientrano». </p><p class="calibre2">
«Sì, signor Arnold», rispose una voce attraverso l'interfono. </p><p class="calibre2">
«Un particolare trascurabile», disse Hammond. Guardando fuori poteva seguire il percorso verso sud delle due Land Cruiser. Arnold scostò la poltroncina dalla console centrale al pannello di controllo e sospirò. «Nessun particolare è trascurabile, signor Hammond», disse accendendo un'ennesima sigaretta. Già nervoso per costituzione, Arnold era particolarmente sulle spine in quel momento. Lo tormentava l'idea che il parco accoglieva per la prima volta un gruppo di visitatori. Di fatto non capitava spesso che il gruppo di Arnold si recasse nel parco. Vi si avventurava qualche volta Harding, il veterinario. Alcuni inservienti portavano il foraggio nelle mangiatoie delle varie sezioni. Ma per lo più il parco veniva osservato dalla sala controllo. E adesso, con quei visitatori là fuori, Arnold era angosciato da centinaia di particolari. </p><p class="calibre2">
John Arnold era un ingegnere specializzato nella progettazione di sistemi, il quale, verso la fine degli anni Sessanta, aveva collaborato alla progettazione del missile sottomarino Polaris, sino a che, alla nascita del suo primo figlio, l'idea di costruire armamenti gli era apparsa ripugnante. Nel frattempo Disney aveva cominciato a creare parchi di divertimento con attrazioni di grande complessità tecnologica, e all'uopo aveva assunto molti tecnici provenienti dall'industria aerospaziale. Arnold aveva collaborato alla costruzione di Disney World a Orlando, in Florida, e in seguito di altri grandi parchi, quali il Magic Mountain in California, Old Country in Virginia e Astroworld a Houston. Questa lunga dimestichezza coi parchi aveva fatto nascere in lui una visione in qualche modo distorta della realtà. Arnold sosteneva - e non era solo una battuta - che tutto il mondo, pian piano, si avvicinava al punto in cui poteva essere descritto con la metafora di un parco tematico. «Parigi è </p><p class="calibre2">
un parco tematico», annunciò al ritorno da una vacanza. «Ma è un po' </p><p class="calibre2">
troppo costoso, e gli addetti sono maleducati e scontrosi». Da due anni a quella parte, Arnold aveva avuto il compito di rendere operativo Jurassic Park. Essendo un tecnico di sistemi, era abituato a lavorare in tempi lunghi - spesso parlava dell'«inaugurazione di settembre» riferendosi al settembre dell'anno seguente - e, col profilarsi della scadenza, era tutt'altro che soddisfatto del punto a cui erano giunti i lavori. Sapeva per esperienza che talvolta occorrevano anni per eliminare gli intoppi del sistema di gestione di una singola attrazione... figuriamoci poi quello di un parco intero. </p><p class="calibre2">
«Lei si preoccupa troppo», disse Hammond. </p><p class="calibre2">
«Non credo», rispose Arnold. «Cerchi di capire che, dal punto di vista delle strutture tecnologiche e meccaniche, Jurassic Park è il parco tematico più ambizioso del mondo. I visitatori non se ne renderanno mai conto, ma io sì». </p><p class="calibre2">
Elencò le ragioni enumerandole sulle dita. </p><p class="calibre2">
«Primo: Jurassic Park presenta tutte le difficoltà di un qualsiasi parco di divertimenti... manutenzione dell'ambiente, delle attrazioni, trasporti, controllo della folla, ristorazione, alloggi, eliminazione dei rifiuti, sicurezza. </p><p class="calibre2">
«Secondo: abbiamo tutti i problemi di uno zoo di grandi dimensioni... cura degli animali; condizioni igienico-sanitarie; alimentazione degli animali; protezione da insetti, parassiti, allergie e malattie; mantenimento del-le barriere, e via dicendo. </p><p class="calibre2">
«E, infine, abbiamo un problema mai affrontato finora: dobbiamo badare ad animali che nessuno in realtà conosce». </p><p class="calibre2">
«Oh, mi sembra che lei esageri», disse Hammond. </p><p class="calibre2">
«Neanche un po'. Lei non è qui a vedere quello che succede», disse Arnold. «I tirannosauri, bevendo l'acqua della laguna, talvolta si ammalano senza che noi capiamo il perché. I triceratopi si uccidono nelle lotte per il predominio e devono essere separati in gruppi inferiori a sei esemplari. E </p><p class="calibre2">
non capiamo il perché. Gli stegosauri spesso hanno vesciche sulla lingua e diarrea per ragioni a noi oscure, al momento, sebbene si siano già verificati due decessi. Gli ipsilofodonti hanno irritazioni cutanee. E i velociraptor...». </p><p class="calibre2">
«Non ricominciamo coi velociraptor», disse Hammond. «Sono stufo di sentirli nominare. E di sentirmi dire che sono le creature più crudeli mai viste». </p><p class="calibre2">
«Ma è vero», osservò Muldoon a bassa voce. «Dovrebbero essere tutti abbattuti». </p><p class="calibre2">
«Lei ha insistito perché venissero muniti di un collare con sistema radiocellulare», disse Hammond. «E io ho dato il mio consenso». </p><p class="calibre2">
«Sì, e se ne sono prontamente liberati strappandolo coi denti». «Ma quand'anche i raptor non riuscissero a scappare», disse Arnold, «dobbiamo accettare il fatto che Jurassic Park è intrinsecamente pericoloso». </p><p class="calibre2">
«Oh,  <i class="calibre3">palle</i>»,  <i class="calibre3"> </i> disse Hammond. «Ma da che parte sta lei?». </p><p class="calibre2">
«Abbiamo adesso quindici specie di animali estinti, gran parte dei quali rappresenta un pericolo», ribatté Arnold. «Siamo stati costretti a posporre l'apertura del Percorso del fiume per via dei dilofodonti, e del Rifugio degli pteratopi nella voliera perché gli pterodattili sono imprevedibili. Questi ritardi non sono dovuti a problemi tecnici, signor Hammond. Nascono dalla difficoltà di tenere sotto controllo gli animali». </p><p class="calibre2">
«Di problemi tecnici lei ne ha avuti più d'uno», ribatté Hammond. «Non addossi tutta la colpa agli animali». </p><p class="calibre2">
«È vero. In effetti siamo riusciti a malapena a mettere a punto l'attrazione principale, il Giro del parco, e a fare in modo che i CDROM nelle auto venissero controllati dai sensori di movimento. Ci sono volute settimane e settimane per farli funzionare a dovere... e adesso ci si mettono anche i cambi delle auto a dar fastidio. I cambi!». </p><p class="calibre2">
«Cerchiamo di vedere le cose nella giusta prospettiva», disse Hammond. </p><p class="calibre2">
«Se tutta la parte meccanica funziona a dovere, gli animali si adegueranno. Dopo tutto, possono essere addestrati». </p><p class="calibre2">
Quella era stata una delle convinzioni fondamentali dei progettisti, sin all'inizio. Gli animali, per quanto esotici, avrebbero finito col comportarsi come quelli di tutti gli altri zoo. Una volta abituatisi alla routine del parco, si sarebbero adeguati all'ambiente. </p><p class="calibre2">
«A proposito, come va il computer?», chiese Hammond. Lanciò un'occhiata a Dennis Nedry, il quale stava trafficando a un terminale nell'angolo della sala. «Questo fottuto computer ha sempre dato dei grattacapi». </p><p class="calibre2">
«La soluzione è in vista», rispose Nedry. «Se lei avesse fatto le cose come si deve sin dall'inizio...», cominciò Hammond, ma Arnold lo bloccò </p><p class="calibre2">
mettendogli una mano sul braccio. Arnold sapeva che non era il caso di irritare Nedry mentre stava lavorando. </p><p class="calibre2">
«È un sistema molto complesso», disse Arnold, «e gli intoppi sono inevitabili». Di fatto, l'elenco dei difetti riguardava oltre centotrenta funzioni, e presentava aspetti curiosi o irritanti. Per esempio: Il programma Alimentazione Animali aveva l'azzeramento automatico ogni dodici ore anziché ventiquattro, e non registrava i pasti domenicali. Questo impediva loro di controllare quanto mangiassero gli animali. Il Sistema di Sicurezza, che controllava le porte apribili con le schede magnetiche, saltava quando veniva meno l'alimentazione del generatore principale e non veniva riattivato dall'entrata in funzione del generatore ausiliario: funzionava solo con il generatore principale. Il programma Conservazione delle Risorse, preposto all'abbassamento delle luci dopo le 22 e ad altre misure di risparmio energetico, funzionava solo a giorni alterni. </p><p class="calibre2">
L'Analisi Automatica delle Feci (soprannominata «Auto Cacca»), grazie alla quale veniva segnalata la presenza di parassiti nello sterco degli animali, registrava invariabilmente la presenza di  <i class="calibre3">Phagostomum venulosum</i>,  <i class="calibre3"> </i></p><p class="calibre2">
sebbene questo parassita non vi figurasse mai. Il programma provvedeva poi ad aggiungere automaticamente il rimedio appropriato nel foraggio. Se gli addetti rimuovevano la medicina dalle mangiatoie, si scatenava un allarme che nessuno riusciva a spegnere. E l'elenco proseguiva così per pagine e pagine. </p><p class="calibre2">
Nedry era arrivato con la convinzione di poter provvedere a tutto nell'arco di un fine settimana. Era impallidito vedendo l'elenco completo. Adesso stava telefonando al suo ufficio di Cambridge per dire ai programmatori del suo staff di cancellare tutti i piani per il fine settimana e di tenersi pronti a lavorare in straordinario sino a lunedì. E aveva detto a Arnold che avrebbe avuto bisogno di tutte le linee telefoniche che collegavano Isla Nublar col continente solo per poter trasmettere e ricevere i dati dei suoi programmatori. </p><p class="calibre2">
Mentre Nedry lavorava, Arnold aprì una nuova finestra sul video davanti a sé. Questo gli permetteva di vedere che cosa stesse facendo Nedry alla console d'angolo. Non che non si fidasse di lui: gli piaceva soltanto essere al corrente di tutto. </p><p class="calibre2">
Guardò il grafico sul vìdeo alla sua destra che indicava il percorso delle Land Cruiser elettriche. Avanzavano lungo il fiume, a nord della voliera e del recinto degli ornitischi. </p><p class="calibre2">
 </p><p class="calibre2">
«Se guardate alla vostra sinistra», disse la voce, «vedrete la cupola della voliera di Jurassic Park, che per il momento non è ancora aperta ai visitatori». Tim vide i raggi del sole rifrangersi contro una lontana struttura di alluminio. «E proprio sotto di voi c'è il nostro fiume mesozoico, dove, con un po' di fortuna, potrete scorgere un carnivoro molto raro. Tenete gli occhi ben aperti...». Sui video delle auto apparve una testa da uccello con una cresta rosso fiamma. Ma tutti, nell'auto in cui si trovava Tim, stavano guardando fuori del finestrino. L'auto stava procedendo lungo una costa prospiciente un fiume impetuoso, quasi interamente coperto dalla fitta vegetazione delle sponde. </p><p class="calibre2">
«Eccoli», disse la voce. «Gli animali che vedete sono dilofosauri». Checché ne dicesse la registrazione, Tim vide un solo esemplare. Il dilofosauro era accovacciato sugli arti posteriori sulla riva del fiume e stava bevendo. La sua corporatura era quella tipica del carnivoro, con una grossa coda, robusti arti posteriori e collo lungo. Il corpo, alto circa tre metri, era giallo e nero, maculato come quello di un leopardo. </p><p class="calibre2">
Ma fu la testa ad attrarre l'attenzione di Tim. Due grandi creste ricurve scendevano dalla sommità del cranio sino al naso. Le creste si incontravano nel centro formando una V sulla testa del dinosauro. Erano rosse con strisce nere, come un pappagallo o un tucano. L'animale lanciò un fischio sordo, simile al richiamo di un gufo. </p><p class="calibre2">
«Carini», disse Lex. </p><p class="calibre2">
«I dilofosauri», spiegò il nastro, «sono tra le specie più antiche di dinosauri carnivori. Gli studiosi, convinti che le loro mascelle fossero troppo deboli per uccidere la preda, li ritenevano soprattutto dei mangiatori di ca-rogne. Ma ora sappiamo che sono velenosi». </p><p class="calibre2">
«Ehi», sorrise Tim. «Questo sì che è interessante». </p><p class="calibre2">
Ancora una volta, nell'aria pomeridiana, si levò il fischio dei dilofosauri. Lex si agitò preoccupata sul sedile. «Sono davvero velenosi, signor Regis?». </p><p class="calibre2">
«Non aver paura», disse Regis. </p><p class="calibre2">
«Ma lo sono o no?». </p><p class="calibre2">
«Be', sì, Lex». </p><p class="calibre2">
«Così come alcuni rettili viventi quali l'eloderma o il serpente a sonagli, il dilofosauro secerne una emotossina da ghiandole situate in bocca. La perdita di conoscenza sopravviene a pochi minuti dal morso. Il dinosauro finisce poi la vittima con tutto comodo. I dilofosauri costituiscono una splendida ma mortale aggiunta al campionario di animali che vedete qui a Jurassic Park». </p><p class="calibre2">
La Land Cruiser imboccò una curva, lasciandosi alle spalle il fiume. Tim si girò sperando di intravedere per l'ultima volta il dilofosauro. Era straordinario! Dinosauri velenosi! Avrebbe voluto poter fermare l'auto, ma tutto era automatico. Era sicuro che anche il dottor Grant avrebbe desiderato fare lo stesso. </p><p class="calibre2">
«Sul promontorio alla vostra destra vedrete Los Gigantes, il nostro splendido ristorante tre stelle. Lo chef Alain Richard viene dal rinomato ristorante Le Beaumanière in Francia. Per prenotare basta chiamare il quattro dalla vostra stanza in albergo». Tim guardò il promontorio e non vide nulla. </p><p class="calibre2">
«Ci vorrà ancora un bel po'», disse Regis. «La costruzione del ristorante non avrà inizio prima di novembre». </p><p class="calibre2">
«Proseguendo nel nostro safari storico, arriviamo adesso al gruppo degli ornitischi. Probabilmente li vedrete alla vostra destra». Tim vide due animali, immobili all'ombra di un grande albero. Triceratopi: dimensioni e colore dell'elefante con la ossatura massiccia del rinoceronte. I corni sopra gli occhi erano lunghi un metro e mezzo e sembravano zanne d'elefante capovolte. Vicino al naso c'era un terzo corno, simile a quello del rinoceronte, e anche il muso puntuto ricordava quello dei rinoceronti. </p><p class="calibre2">
«A differenza di altri dinosauri», disse la voce, «il  <i class="calibre3">Triceratops serratus</i> non ha una vista molto acuta. Sono miopi come i rinoceronti attuali, e tendono a spaventarsi vedendo oggetti in movimento. Se fossimo abbastanza vicini da essere visti, assalirebbero la nostra auto! Ma state tranquilli, ami-ci: qui siamo al sicuro. </p><p class="calibre2">
«I triceratopi hanno una cresta a forma di ventaglio dietro la testa. È fatta di ossa ed è molto robusta. Questi animali pesano circa sette tonnellate. Nonostante il loro aspetto, sono piuttosto docili. Conoscono i loro guardiani e si lasciano carezzare. Amano particolarmente essere grattati sulla groppa». </p><p class="calibre2">
«Perché non si muovono?», chiese Lex. Abbassò il finestrino. «Ehi! dinosauri scemi, muovetevi!». </p><p class="calibre2">
«Non disturbare gli animali, Lex», disse Regis. </p><p class="calibre2">
«Perché? Che scemata. Non si muovono. Ehi!». </p><p class="calibre2">
La voce stava dicendo: «...questi pacifici mostri di un mondo scomparso sono in netto contrasto con quanto vedrete tra poco. Il più famoso predatore nella storia del mondo: il possente e terribile rettile chiamato  <i class="calibre3">Tyranno-</i> <i class="calibre3">saurus rex</i>» <i class="calibre3">. </i> </p><p class="calibre2">
«Ah, bene, il tirannosauro», disse Tim. </p><p class="calibre2">
«Spero che sia meglio di questi rimbambiti», disse Lex indicando col capo i triceratopi. </p><p class="calibre2">
La Land Cruiser proseguì ronzando. </p><p class="calibre2">
 </p><p class="calibre2">
<b class="calibre1">IL GRANDE REX </b></p><p class="calibre2">
 </p><p class="calibre2">
«Il possente tirannosauro compare tardi nella storia dei dinosauri. I dinosauri avevano dominato la terra per 120 milioni di anni, mentre la presenza del tirannosauro è accertata solo negli ultimi 15 milioni di anni di quel periodo». La Land Cruiser si era fermata sulla sommità di una collina. Videro una foresta che digradava verso la laguna. Il sole stava calando verso occidente, inabissandosi nell'orizzonte nebbioso. Il paesaggio di Jurassic Park era immerso in una luce morbida in cui si andavano allungando le ombre. La superficie della laguna si increspava in lamelle rosate. Più a sud, si vedevano i camasauri dall'aggraziato collo chini sull'acqua, i loro corpi riflessi sulla superficie increspata. Il silenzio era rotto solo dallo stridio delle cicale. Guardando quel panorama, si poteva quasi credere di essere tornati indietro milioni di anni, in un mondo estinto. </p><p class="calibre2">
«Funziona, eh?», fu il commento di Ed Regis, udibile attraverso l'interfono. «Mi piace venir qui la sera: mi siedo, guardo il paesaggio e basta». Grant non era affatto emozionato. «Dov'è il T-rex?». </p><p class="calibre2">
«Ottima domanda. Spesso si vede il piccolo sulle sponde della laguna, che è ricca di pesci. Il piccolo ha imparato a prenderli. È interessante il suo modo di pescare. Non usa gli artigli anteriori ma caccia la testa sott'acqua. Come un uccello». </p><p class="calibre2">
«Il piccolo?». </p><p class="calibre2">
«Il piccolo T-rex. Ha solo due anni e la sua taglia è un terzo di quella di un esemplare adulto. È alto due metri e mezzo, pesa una tonnellata e mezzo. L'altro è un tirannosauro adulto. Ma al momento non lo vedo». </p><p class="calibre2">
«Forse è laggiù a dar la caccia ai camasauri», disse Grant. Regis rise, e la sua voce risuonò metallica attraverso la radio. «Se potesse, lo farebbe, credetemi. Talvolta si piazza sul bordo dell' acqua e fissa gli altri animali agitando frustrato le zampette. Ma il territorio dei T-rex è saldamente delimitato da fossati e recinti. Non sono visibili, ma vi assicuro che sono invalicabili». </p><p class="calibre2">
«E allora dov'è?». </p><p class="calibre2">
«Si nasconde», disse Ed Regis. «È un po' timido». </p><p class="calibre2">
« <i class="calibre3">Timido</i>?», si stupì Malcolm. «Il  <i class="calibre3">Tyrannosaurus rex </i>è  <i class="calibre3">timido</i>?». </p><p class="calibre2">
«Sì, di solito si nasconde. Non lo si vede quasi mai in spazi aperti, specie durante il giorno». </p><p class="calibre2">
«E perché mai?». </p><p class="calibre2">
«Riteniamo che questo comportamento sia dovuto al fatto che ha una pelle delicata che si scotta facilmente al sole». </p><p class="calibre2">
Malcolm scoppiò a ridere. </p><p class="calibre2">
Grant fece un sospiro. «Lei sta distruggendo molti miti». </p><p class="calibre2">
«Non credo che sarete delusi», disse Regis. «Abbiate pazienza». Sentirono un fievole belato. Al centro del campo apparve una gabbia che si innalzò dal terreno spinta da pompe idrauliche. Le sbarre vennero calate e la capra, impastoiata nel campo, levò belati lamentosi. </p><p class="calibre2">
«È questione di minuti, ormai», disse Regis. </p><p class="calibre2">
Tutti avevano gli occhi puntati fuori del finestrino. </p><p class="calibre2">
 </p><p class="calibre2">
«Li guardi», disse Hammond scrutando lo schermo nella sala controllo. </p><p class="calibre2">
«Sono tutti là, protesi fuori del finestrino. Non vedono l'ora di assistere alla scena. È il pericolo che li ha attratti». </p><p class="calibre2">
«È quello che temevo», disse Muldoon. Fece roteare un mazzo di chiavi e osservò nervosamente la Land Cruiser. Era la prima volta che un gruppo di visitatori faceva il giro di Jurassic Park, e Muldoon condivideva l'apprensione di Arnold. Robert Muldoon era un omaccione sulla cinquantina, con baffi grigi e occhi di un azzurro profondo. Cresciuto in Kenya, aveva fatto per quasi tutta la vita la guida per partite di caccia grossa, come suo padre prima di lui. Ma a partire dal 1980, aveva lavorato in qualità di consulente, soprattutto per associazioni per la protezione delle specie in via di estinzione e per progettisti di zoo. Era piuttosto conosciuto nel suo campo; un articolo nel supplemento domenicale del «Times» di Londra aveva detto di lui: </p><p class="calibre2">
«Robert Muldoon è, per gli zoo, ciò che Robert Trent Jones è per i campi di golf: un progettista di inarrivabile competenza e bravura». Nel 1986 aveva collaborato con una società di San Francisco, che stava costruendo un parco naturale privato in una riserva di circa trenta chilometri quadrati da qualche parte in Nordamarica. Muldoon aveva progettato le opere di contenimento per i vari animali, definendo le esigenze di spazio e il tipo di habitat necessario per leoni, elefanti, zebre e ippopotami. Aveva stabilito quali animali potevano vivere insieme e quali dovevano essere separati. Si era trattato di un lavoro abbastanza di routine. Aveva trovato più </p><p class="calibre2">
interessante un parco indiano chiamato TigerWorld, nel Kashmir meridionale. Poi, un anno prima, gli era stato offerto il posto di direttore di Jurassic Park. L'offerta era coincisa col suo desiderio di lasciare l'Africa; lo stipendio era eccellente e Muldoon aveva accettato un contratto di un anno. Rimase stupito nell'apprendere che nel parco in realtà venivano esibiti animali preistorici clonati con le tecniche dell'ingegneria genetica. Era un lavoro interessante, naturalmente, ma durante gli anni passati in Africa Muldoon aveva acquisito una visione distaccata degli animali - una visione per nulla romantica - che spesso lo metteva in contrasto con gli addetti californiani a Jurassic Park, e in particolare con quel rigido tecnologo che in quel momento si trovava accanto a lui nella sala controllo. Muldoon sapeva che clonare dinosauri in laboratorio era una cosa, e mantenerli in un ambiente naturale un'altra. </p><p class="calibre2">
Era sua ferma convinzione che alcuni dinosauri fossero troppo pericolosi per essere inseriti nell'ambiente del parco. In parte questo pericolo nasceva dalla scarsa conoscenza attuale di questi animali. Per esempio nessuno aveva mai sospettato che i dilofosauri fossero velenosi sino a che non erano stati osservati mentre davano la caccia ai ratti dell'isola: li mordevano, poi si tiravano da parte in attesa che morissero. E neppure dopo questa scoperta si era sospettato che potessero sputare veleno, sino al giorno in cui uno dei guardiani era stato quasi accecato da uno sputo. </p><p class="calibre2">
Persino Hammond si era sentito in dovere di far esaminare il veleno del dilofosauro, che all'analisi risultò contenere ben sette enzimi tossici. Si scoprì anche che il dilofosauro poteva lanciare un getto di sputo a quindici metri di distanza. Per evitare eventuali infortuni ai visitatori sulle auto, la direzione decise che bisognava rimuovere le ghiandole velenose degli animali. I veterinari avevano provato due volte, su due esemplari diversi, senza peraltro riuscirci. Nessuno conosceva il meccanismo di secrezione del veleno. E nessuno lo avrebbe mai scoperto senza un'autopsia, ma la direzione non permise l'uccisione di un esemplare. Muldoon era ancor più preoccupato per i velociraptor. Avevano un forte istinto predatorio e non si lasciavano mai sfuggire una preda. Uccidevano anche quando non erano spinti dalla fame. Uccidevano per il piacere di uccidere. Dotati di movimenti fulminei, correvano a gran velocità ed erano formidabili saltatori. I quattro arti erano muniti di artigli letali: un'artigliata della zampa anteriore era sufficiente a sventrare un uomo. E le loro possenti mandibole laceravano la carne anziché morderla. Erano anche assai più intelligenti degli altri dinosauri e sembravano particolarmente abili nell'uscire dalle gabbie. Chiunque s'intenda di zoo sa che per certi animali non c'è gabbia che tenga. Alcuni, come gli elefanti, riescono a sfondare le porte. Altri, come i cinghiali, sono dotati di grande intelligenza e riescono a sollevare i chiavistelli col muso. Ma chi mai potrebbe immaginare che l'armadillo gigante è </p><p class="calibre2">
abilissimo nella fuga? E che l'alce americano muove il muso con un'abilità </p><p class="calibre2">
quasi pari a quella della proboscide dell'elefante? Gli alci finivano sempre col liberarsi: avevano il genio della fuga. </p><p class="calibre2">
Come pure i velociraptor. </p><p class="calibre2">
I velociraptor erano intelligenti almeno quanto gli scimpanzé. E, come questi ultimi, avevano agili zampe a cinque dita che consentivano loro di aprire porte e manipolare oggetti. Riuscivano a fuggire con grande facilità. E quando, come Muldoon aveva temuto, uno di essi era riuscito a fuggire, aveva ucciso due muratori e ferito un terzo prima di essere catturato. Dopo quell'episodio, si era provveduto a munire di robuste recinzioni e di finestre di vetro temperato l'albergo destinato ai visitatori. E nel recinto dei raptor erano stati installati sensori per dare l'allarme in caso di fuga. Muldoon voleva che gli venissero fornite armi da fuoco, e tubi di lancio portatili per missili anticarro. Era già difficile abbattere un elefante africano del peso di quattro tonnellate, ma alcuni di questi dinosauri pesavano dieci volte tanto. La direzione, inorridita di fronte alle sue richieste, aveva insistito che sull'isola non dovevano entrare armi di nessun genere. Quan-do Muldoon aveva minacciato di dare le dimissioni e rivelare tutto alla stampa, era stato raggiunto un compromesso. Ora, in un locale chiuso a chiave del sotterraneo, c'erano due lanciamissili a guida laser. Solo Muldoon era in possesso delle chiavi. Ed erano appunto quelle con cui giocherellava in quel momento. </p><p class="calibre2">
«Vado dabbasso», annunciò. </p><p class="calibre2">
Arnold, con lo sguardo fisso sui video, annuì. Le due Land Cruiser erano sulla sommità dell'altura in attesa del T-rex. </p><p class="calibre2">
«Ehi», gridò Dennis Nedry dalla console d'angolo, «già che sei in piedi, mi porti una Coca?». </p><p class="calibre2">
Attesero in silenzio nell'auto. Il belato della capra si fece più insistente e più acuto mentre l'animale cercava freneticamente di liberarsi dalle pastoie. Nell'interfono Grant sentì Lex dire allarmata: «Che ne sarà della capra? Il dinosauro la mangerà?». </p><p class="calibre2">
«Credo di sì», le rispose qualcuno, ed Ellie abbassò il volume. Poi dal fianco della collina si levò un odore di putrefazione e di morte. Grant mormorò: «Eccolo». </p><p class="calibre2">
«Ecco <i class="calibre3">la</i>», lo corresse Malcolm. </p><p class="calibre2">
La capra era impastoiata al centro del campo, a circa trenta metri dagli alberi più vicini. Il dinosauro doveva essere da qualche parte tra gli alberi, ma per il momento Grant non riusciva ancora a vedere nulla. Poi capì che stava guardando troppo in basso: la testa dell'animale si ergeva sei metri sopra il livello del suolo, seminascosta dalla sommità delle palme. Malcolm sussurrò: «Oh,  <i class="calibre3">mio Dio... </i>È alta quanto una casa...». Grant fissò l'enorme testa squadrata, lunga un metro e mezzo, con macule marrone rossiccio, e dotata di gigantesche mandibole e zanne. Le fauci si aprirono e si richiusero. Ma l'enorme animale non sbucò dal suo nascondiglio. Malcolm disse a voce bassa: «Quanto aspetterà?». </p><p class="calibre2">
«Forse 3 o 4 minuti. Forse...». </p><p class="calibre2">
Il tirannosauro balzò silenziosamente in avanti, rivelando la sua enorme mole. Con quattro passi raggiunse la capra, si chinò e morse la vittima al collo. Il belato si spense. E tutto tacque. </p><p class="calibre2">
Proteso sulla preda, il tirannosauro parve improvvisamente esitare. La testa massiccia girò sul collo muscoloso scrutando in tutte le direzioni. Lo sguardo si appuntò sulla Land Cruiser ferma in cima alla collina. Malcolm sussurrò: «Riesce a vederci?». </p><p class="calibre2">
«Ma certo», rispose Regis, via radio. «Ha una vista acutissima». Il tirannosauro si chinò e annusò il corpo della capra. Un uccello cinguettò: il gigantesco animale, con fare guardingo, levò la testa e la fece roteare avanti e indietro con piccoli movimenti scattanti. </p><p class="calibre2">
«Come un uccello», osservò Ellie. </p><p class="calibre2">
Il tirannosauro sembrava ancora esitare. «Di che cosa ha paura?», sussurrò Malcolm. </p><p class="calibre2">
«Probabilmente di un altro tirannosauro», rispose Grant a bassa voce. I grandi carnivori come i leoni e le tigri diventano guardinghi dopo aver catturato una preda, e si comportano come se di colpo si sentissero esposti a qualche pericolo. Gli zoologi moraleggianti del secolo scorso pensavano che gli animali, sentendosi colpevoli per quel che avevano commesso, provassero rimorso. Ma gli studiosi contemporanei avevano documentato gli sforzi che precedevano l'uccisione - ore di paziente inseguimento prima del balzo finale - e l'alta incidenza di colpi mancati. Il concetto di una natura «con le zanne e gli artigli lordi di sangue» era errato; il più delle volte la preda riusciva a sfuggire. Quando infine un carnivoro catturava un altro animale, stava all'erta per paura che un altro predatore lo aggredisse per sottrargli la preda. Quindi questo tirannosauro probabilmente temeva uno della sua stessa specie. </p><p class="calibre2">
L'enorme dinosauro si chinò di nuovo sulla capra. Con un artiglio tenne ferma la preda mentre con le fauci la azzannava. </p><p class="calibre2">
Quando il tirannosauro levò la testa, si videro brandelli di carne sanguinolenta pendere dalle fauci. Fissò la Land Cruiser. Poi cominciò a masticare. I visitatori udirono l'orrido scricchiolio delle ossa. </p><p class="calibre2">
«Iiiii», disse Lex. «È una scena disgustosa». </p><p class="calibre2">
Poi, come se in lei avesse infine prevalso la prudenza, il tirannosauro femmina afferrò tra le fauci i resti della capra e sparì silenziosa tra gli alberi. </p><p class="calibre2">
«Signore e signori, il  <i class="calibre3">Tyrannosaurus rex</i>»,  <i class="calibre3"> </i> annunciò la registrazione. Le Land Cruiser si rimisero in moto silenziose tra il fogliame. Malcolm si appoggiò allo schienale. «Fantastico», disse. Gennaro si asciugò la fronte. Era visibilmente impallidito. </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
Quando Henry Wu entrò nella sala controllo, vide che tutti erano seduti nella semioscurità, intenti ad ascoltare le voci trasmesse dalla radio. </p><p class="calibre2">
«... Gesù, se un animale del genere scappa», disse Gennaro con voce re-sa metallica dall'altoparlante, «nulla potrà fermarlo». </p><p class="calibre2">
«No, nulla potrebbe fermarlo...». </p><p class="calibre2">
«Enorme, privo di nemici naturali...». </p><p class="calibre2">
«Mio Dio, pensare a una cosa del genere», disse la voce di Gennaro. Nella sala controllo, Hammond commentò: «Accidenti a loro. Hanno un atteggiamento così  <i class="calibre3">negativo</i>» <i class="calibre3">. </i> </p><p class="calibre2">
Wu chiese: «Stanno ancora a discutere sull'eventualità di una fuga? Non li capisco. A questo punto dovrebbero aver capito che tutto è sotto controllo. Siamo stati noi a creare animali e ambiente e quindi...». Si strinse nelle spalle. </p><p class="calibre2">
Wu era fermamente convinto che il parco non avesse pecche fondamentali, così come era certo che il suo paleo-DNA fosse sostanzialmente valido. Le eventuali difficoltà nella produzione di DNA erano problemi marginali riguardanti il codice, che causavano errori specifici nel fenotipo: un enzima che non veniva attivato, o l'assenza di un particolare ormone o un problema di pigmentazione cutanea. In ogni modo, questi intoppi potevano essere superati con piccoli aggiustamenti nella versione successiva. Sapeva altresì che Jurassic Park presentava parecchi problemi, ma tutti di un certo tipo, e nessuno di essi fondamentale. Non c'erano problemi di controllo. Nulla di grave ed essenziale come la possibilità che gli animali fuggissero. L'idea che qualcuno potesse crederlo capace di collaborare a un'impresa potenzialmente pericolosa lo offendeva. </p><p class="calibre2">
«Tutta colpa di quel Malcolm», disse Hammond, minaccioso. «C'è lui dietro a tutta questa faccenda. Ci è stato contro sin dall'inizio. Ha elaborato questa sua teoria secondo la quale i sistemi complessi non possono essere controllati e la natura non può essere imitata. Non so che cosa abbia nella testa. Accidenti, qui abbiamo solo creato uno zoo. Il mondo ne è pieno, e funzionano tutti a meraviglia. Ma lui vuole aver ragione a tutti i costi. Spero solo che non spaventi Gennaro al punto da convincerlo a chiudere il parco». </p><p class="calibre2">
Wu chiese: «È in grado di farlo?». </p><p class="calibre2">
«No», rispose Hammond. «Ma ci proverà. Cercherà magari di spaventare gli investitori giapponesi per far sì che ritirino i finanziamenti. O può far casino presso il governo costaricano. Guai ne può procurare, eccome». Arnold spense la sigaretta. «Staremo a vedere», disse. «Noi crediamo nel parco. Vediamo se supera l'esame». </p><p class="calibre2">
 </p><p class="calibre2">
Muldoon uscì dall'ascensore, rivolse un cenno del capo alla guardia e scese nel sotterraneo. Accese le luci e si guardò attorno. Nel sotterraneo erano parcheggiate, in file ordinate, ventiquattro Land Cruiser. Erano le vetture elettriche destinate a creare una ininterrotta catena che avrebbe percorso il parco per poi tornare al Centro visitatori. Nell'angolo era parcheggiata una Jeep decorata da una striscia rossa. Era uno dei due veicoli a benzina - l'altro era stato preso in mattinata dal veterinario Harding - che potevano recarsi ovunque nel parco, anche tra gli animali. Sulla Jeep era stata dipinta una striscia rossa perché avevano scoperto che quella striscia, per ragioni ignote, scoraggiava gli assalti dei triceratopi. Muldoon andò in fondo al locale, oltre le file di auto. La porta d'acciaio dell'armeria non era contrassegnata in alcun modo. La aprì. Le pareti erano coperte da rastrelliere per fucili. Prese un tubo lanciamissili portatile Randler e una cassetta di proiettili. Sotto il braccio libero infilò due razzi grigi. Richiuse la porta e mise il lanciamissili sul sedile posteriore della Jeep. Mentre usciva dal garage, udì il lontano rumoreggiare del tuono. </p><p class="calibre2">
 </p><p class="calibre2">
«Sembra che stia per piovere», disse Regis alzando gli occhi al cielo. La Land Cruiser si era di nuovo fermata, questa volta accanto alla palude dei sauropodi. Un grande apatosauro stava brucando al limitare della laguna, mangiando le foglie alla sommità dei palmizi. Nella stessa zona videro alcuni adrosauri col muso a becco d'anatra che, in confronto, sembravano piuttosto piccoli. </p><p class="calibre2">
Naturalmente Tim sapeva che gli adrosauri erano tutt'altro che piccoli. Pesavano almeno dieci tonnellate, più di due elefanti messi insieme. L'impressione era solo dovuta al fatto che gli apatosauri erano tanto più grandi. Le loro teste minuscole, erette su colli sottili, si innalzavano a un'altezza di quindici metri. </p><p class="calibre2">
«I grossi animali che vedete vengono comunemente chiamati brontosauri», diceva il nastro, «ma in realtà sono apatosauri. Pesano più di trenta tonnellate. Il che significa che un solo animale pesa quanto un'intera orda di elefanti contemporanei. Come potete notare, la loro zona prediletta lungo la laguna non è paludosa. A dispetto di quanto sostengono i libri, i brontosauri non amano le paludi e preferiscono il terreno asciutto». </p><p class="calibre2">
«Il brontosauro è il dinosauro più grosso, Lex», disse Ed Regis. Tim non si prese la briga di contraddirlo. Di fatto, il brachiosauro era tre volte più </p><p class="calibre2">
grande. E c'era chi riteneva che l'  <i class="calibre3">Ultrasaurus  </i> e il  <i class="calibre3">Seismosaurus  </i> avessero dimensioni ancora maggiori. Il  <i class="calibre3">Seismosaurus  </i> poteva aver avuto un peso sulle cento tonnellate! </p><p class="calibre2">
Gli adrosauri, accanto ai ben più grandi apatosauri, si alzavano sulle zampe posteriori per raggiungere le fronde. Per essere creature così massicce, si muovevano con una certa grazia. Alcuni esemplari giovani si aggiravano accanto agli adulti mangiando le foglie che cadevano dalla bocca di questi ultimi. </p><p class="calibre2">
«I dinosauri di Jurassic Park non si riproducono», spiegò la registrazione. «Gli esemplari giovani che vedete sono stati introdotti alcuni mesi fa, dopo che erano usciti dall'uovo. Ma abbiamo scoperto che gli adulti li allevano lo stesso». Si udì il prolungato brontolio di un tuono. Il cielo si era fatto buio, greve e minaccioso. </p><p class="calibre2">
«Sembra proprio che stia per piovere», disse Ed Regis. L'auto si rimise in marcia e Tim si girò a guardare gli adrosauri. All'improvviso, di fianco all'auto, vide sfrecciare un animale giallo chiaro, con strisce marrone sulla schiena. Lo riconobbe all'istante. «Ehi!», gridò. </p><p class="calibre2">
«Fermate l'auto!». </p><p class="calibre2">
«Cosa succede?», chiese Ed Regis. </p><p class="calibre2">
«Presto,  <i class="calibre3">fermate la macchina</i>!» <i class="calibre3">. </i> </p><p class="calibre2">
«Ora vedremo l'ultimo dei nostri animali preistorici, lo stegosauro», disse la voce registrata. </p><p class="calibre2">
«Cosa succede, Tim?». </p><p class="calibre2">
«Ne ho visto uno! Nel campo laggiù!». </p><p class="calibre2">
«Cosa hai visto?». </p><p class="calibre2">
«Un raptor! In quel campo!». </p><p class="calibre2">
«Gii stegosauri sono animali del Giurassico medio, evolutisi circa 170 </p><p class="calibre2">
milioni di anni fa», proseguì la registrazione. «Nel Jurassic Park vivono molti esemplari di questi erbivori». </p><p class="calibre2">
«Oh, non credo proprio, Tim», disse Ed Regis. «Non un raptor». </p><p class="calibre2">
«L'ho visto! Lo giuro!  <i class="calibre3">Fermate l'auto! </i>» <i class="calibre3">.</i> Ci fu un vocio nell'interfono, mentre Grant e Malcolm venivano messi a parte della novità. «Tim ha visto un raptor». </p><p class="calibre2">
«Dove?». </p><p class="calibre2">
«Nel campo». </p><p class="calibre2">
«Torniamo indietro a dare un'occhiata». </p><p class="calibre2">
«È impossibile», disse Regis. «Si può solo andare avanti. Le auto sono programmate così». </p><p class="calibre2">
«Non si può tornare indietro?», chiese Grant. </p><p class="calibre2">
«No», disse Regis. «Mi spiace. Vede, questo tipo di giro...». </p><p class="calibre2">
«Tim, sono il professor Malcolm», disse una voce levandosi sopra il brusio degli altri. «Voglio solo farti una domanda su questo raptor. Che età </p><p class="calibre2">
aveva secondo te?». </p><p class="calibre2">
«Era più vecchio del piccolo che abbiamo visto stamattina», rispose Tim. «E più giovane degli adulti nel recinto. Gli adulti erano alti un paio di metri. Questo circa la metà». </p><p class="calibre2">
«Va bene», disse Malcolm. </p><p class="calibre2">
«L'ho visto solo per un istante», precisò Tim. </p><p class="calibre2">
«Sono certo che non si trattava di un raptor», disse Regis. «Impossibile. Deve essere stato un othnelia. Scavalcano sempre i loro recinti. Ci dànno un sacco di guai». </p><p class="calibre2">
«Sono certo di aver visto un raptor», insistette Tim. </p><p class="calibre2">
«Ho fame», disse Lex. Stava cominciando a piagnucolare. </p><p class="calibre2">
 </p><p class="calibre2">
Nella stanza di controllo Arnold chiese rivolto a Wu: «Secondo te, cosa ha visto quel ragazzino?». </p><p class="calibre2">
«Dev'essere stato un othnelia». </p><p class="calibre2">
Arnold annuì. «È difficile seguire i loro spostamenti perché passano gran parte del tempo sugli alberi». Di fatto questi dinosauri sfuggivano al controllo minuto per minuto esercitato sugli altri animali. I computer continuavano a perdere le tracce degli othnelia nei loro continui spostamenti su e giù dagli alberi. </p><p class="calibre2">
«Quello che mi rompe», disse Hammond, «è che abbiamo creato questo meraviglioso parco, questo parco  <i class="calibre3">fantastico</i>,  <i class="calibre3">  </i> e i nostri primi visitatori lo guardano con occhi da ragioniere, alla ricerca di possibili pecche. Sono del tutto insensibili alle sue meraviglie». </p><p class="calibre2">
«Questi sono fatti loro», disse Arnold. «Non possiamo imporre la percezione del meraviglioso». La radio entrò in azione e Arnold sentì una voce biascicare: «Ciao, John, qui è la  <i class="calibre3">Anne B </i> al molo. Non abbiamo finito di scaricare, ma vedo la burrasca avvicinarsi da sud. Preferirei non trovarmi inchiodato qui se questa mareggiata aumenta». </p><p class="calibre2">
Arnold accese il video dove appariva il mercantile che aveva attraccato al piccolo molo sulla costa orientale dell'isola. Premette il pulsante della radio. «Quanto hai ancora da fare, Jim?». </p><p class="calibre2">
«Solo gli ultimi tre container di materiale. Non ho controllato la bolla di carico, ma immagino che possiate aspettare altre due settimane. Qui non siamo al riparo, come sai, e la costa dista 80 miglia». </p><p class="calibre2">
«Vuoi il permesso di ripartire?». </p><p class="calibre2">
«Sì, John». </p><p class="calibre2">
«Voglio quelle attrezzature», disse Hammond. «Servono per il laboratorio. Ne abbiamo bisogno». </p><p class="calibre2">
«Sì», rispose Arnold. «Ma lei non ha voluto spendere i soldi necessari alla costruzione di un frangiflutti per proteggere il molo. E quindi non abbiamo un porto sicuro. Se la burrasca aumenta, la nave sbatterà contro il molo. In vita mia ho visto navi andare perdute in incidenti del genere. E se succedesse, lei dovrebbe rimborsare la compagnia di navigazione e per giunta dovrebbe provvedere alla rimozione del relitto, altrimenti il suo molo non sarebbe più agibile...». Hammond agitò la mano. «Li mandi via». </p><p class="calibre2">
«Potete andarvene,  <i class="calibre3">Anne B</i>», ordinò Arnold via radio. </p><p class="calibre2">
«Ci vediamo tra quindici giorni», rispose la voce. </p><p class="calibre2">
Sul video videro l'equipaggio sul ponte che salpava gli ormeggi. Arnold si girò verso la console centrale. Vide le Land Cruiser avanzare nella foschia. </p><p class="calibre2">
«Dove sono adesso?», chiese Hammond. </p><p class="calibre2">
«Sembra la zona sud», disse Arnold. La punta meridionale dell'isola era caratterizzata da una maggiore attività vulcanica. «Dovrebbero quindi essere vicini agli stegosauri, sono sicuro che si fermeranno a vedere che cosa fa Harding». </p><p class="calibre2">
 </p><p class="calibre2">
<b class="calibre1">STEGOSAURI </b></p><p class="calibre2">
 </p><p class="calibre2">
Non appena la Land Cruiser si fermò, Ellie Sattler guardò lo stegosauro attraverso i pennacchi di vapore. L'animale era immobile. Accanto ad esso era parcheggiata una Jeep con una striscia rossa. </p><p class="calibre2">
«Devo ammettere che quell'animale ha un'aria buffa», osservò Malcolm. Lo stegosauro era alto dodici metri, con un corpo massiccio e una doppia cresta di piastre cornee lungo il dorso. La coda aveva minacciose spine lunghe un metro. Ma il collo si assottigliava verso l'alto per finire in una testa assurdamente piccola, con uno sguardo imbambolato. Da dietro l'animale sbucò un uomo. «Quello è il nostro veterinario, il dottor Harding», disse Regis. «Ha anestetizzato lo stegosauro: ecco perché </p><p class="calibre2">
non si muove. È ammalato». </p><p class="calibre2">
Grant era già balzato fuori dall'auto e correva verso lo stegosauro immobile. Anche Ellie scese e, voltandosi, vide che l'altra Land Cruiser si era fermata e i due bambini erano già saltati fuori. «Che malattia ha?». </p><p class="calibre2">
«Non lo sanno», rispose Ellie. </p><p class="calibre2">
Le grandi piastre cornee lungo la spina dorsale del dinosauro si abbassarono lievemente. L'animale respirava affannosamente emettendo ritmici gorgoglìi. </p><p class="calibre2">
«È contagioso?», chiese Lex. </p><p class="calibre2">
Si diressero verso la minuscola testa dell'animale accanto alla quale erano inginocchiati il veterinario e Grant, intenti a guardargli in bocca. Lex arricciò il naso. «Certo che è grande, questo coso», disse la bambina. «E come puzza». </p><p class="calibre2">
«È vero». Ellie aveva già notato che lo stegosauro aveva un odore particolare, come di pesce marcio. Le ricordava qualcosa di familiare, che però </p><p class="calibre2">
non riusciva a identificare. E comunque non le era mai capitato di annusare uno stegosauro. Forse questo era proprio il suo odore caratteristico. Ma Ellie aveva dei dubbi. Gli erbivori, in generale, non puzzano a quel modo. Come non puzza il loro sterco. È tipico dei carnivori essere maleodoranti. </p><p class="calibre2">
«È per via della malattia?», chiese Lex come se le avesse letto nel pensiero. </p><p class="calibre2">
«Può darsi. E non dimenticare che il veterinario lo ha anestetizzato». </p><p class="calibre2">
«Ellie, vieni a dare un'occhiata alla lingua», disse Grant. La lingua era viola scuro e pendeva inerte dalla bocca dell'animale. Il veterinario la illuminò con la pila ed Ellie riuscì a vedere una serie di vescicole argentee. «Microvescicole», disse la dottoressa. «Interessante». </p><p class="calibre2">
«Abbiamo avuto molte difficoltà con gli stego», disse il veterinario. «Si ammalano in continuazione». </p><p class="calibre2">
«E quali sono i sintomi?», chiese Ellie. Grattò la lingua con le unghie. Dalle vesciche fuoriuscì un liquido trasparente. </p><p class="calibre2">
«Che schifo», disse Lex. </p><p class="calibre2">
«Disturbi dell'equilibrio, disorientamento, difficoltà respiratorie e diarrea», rispose Harding. «Capita all'incirca ogni sei settimane». </p><p class="calibre2">
«Mangiano in continuazione?». </p><p class="calibre2">
«Oh sì», disse Harding. «Animali di questa taglia hanno un fabbisogno alimentare minimo di trecento chili di vegetali al giorno. Brucano in continuazione». </p><p class="calibre2">
«Quindi i disturbi non sono dovuti al veleno di una pianta», disse Ellie. </p><p class="calibre2">
«Un animale che bruca in continuazione sarebbe sempre malato se si cibasse di una pianta velenosa. E non solo ogni sei settimane». </p><p class="calibre2">
«Appunto», disse il veterinario. </p><p class="calibre2">
«Permette?», chiese Ellie. Prese la torcia dalle mani del veterinario. «Ha riscontrato reazioni pupillari con l'anestesia?», chiese illuminando l'occhio dello stegosauro. </p><p class="calibre2">
«Sì. C'è una contrazione delle pupille». </p><p class="calibre2">
«Ma le sue pupille sono dilatate», obiettò Ellie. </p><p class="calibre2">
Harding diede un'occhiata. Non c'era alcun dubbio: le pupille dello stegosauro erano dilatate e non si contrassero neppure quando la luce le colpì. </p><p class="calibre2">
«Accidenti», disse. «Questo è un effetto farmacologico». </p><p class="calibre2">
«Appunto». Ellie si rimise in piedi e si guardò attorno. «Quanto è esteso il territorio di quest'animale?». </p><p class="calibre2">
«Circa dodici chilometri quadrati». </p><p class="calibre2">
«Più o meno in questa zona?», chiese Ellie. Erano in una sorta di radura, punteggiata da affioramenti rocciosi e da sbuffi di vapore intermittenti che si levavano dal suolo. Era quasi sera e il cielo era rosa sotto le incombenti nubi grigie. </p><p class="calibre2">
«In prevalenza a nord e a est di qui», disse Harding. «Ma quando si ammalano di solito vengono da queste parti». Era un bel mistero, pensò Ellie. Come spiegare la periodicità di quell'avvelenamento? Puntò un dito verso il limitare della radura. «Vede quegli arbusti bassi e delicati laggiù?». </p><p class="calibre2">
«Il lillà delle Antille», rispose Harding. «Sappiamo che è velenoso. Gli animali non lo mangiano». </p><p class="calibre2">
«Ne è sicuro?». </p><p class="calibre2">
«Li controlliamo sui video e abbiamo esaminato lo sterco per esserne sicuri. Gli stego non mangiano mai quei lillà». Il  <i class="calibre3">Melia azaderach</i>,  <i class="calibre3"> </i> chiamato anche bacca della Cina o lillà delle Antille, conteneva alcuni alcaloidi tossici. I cinesi lo chiamavano K'n-lien o Senshu e lo usavano per avvelenare i pesci. </p><p class="calibre2">
«Interessante», disse Ellie. «Altrimenti avrei giurato che quest'animale mostrava tutti i segni di intossicazione da  <i class="calibre3">Melia:  </i> torpore, vesciche sulle mucose e dilatazione della pupilla». </p><p class="calibre2">
Ellie attraversò la radura per esaminare più da vicino gli arbusti. «Ha ragione», disse. «Le piante sono in ottimo stato, e non mostrano di essere state mangiate. Assolutamente». </p><p class="calibre2">
«E poi c'è l'intervallo di sei settimane», le ricordò il veterinario. </p><p class="calibre2">
«Gli stegosauri vengono spesso qui?». </p><p class="calibre2">
«Circa una volta la settimana», fu la risposta. «Percorrono il loro territorio descrivendo una sorta di cerchio e brucano durante il cammino. Il giro completo richiede circa una settimana». </p><p class="calibre2">
«Ma si ammalano solo ogni sei settimane». </p><p class="calibre2">
«Esatto», disse Harding. </p><p class="calibre2">
«Che noia», si lamentò Lex. </p><p class="calibre2">
«Ssss», disse Tim. «La dottoressa Sattler sta cercando di concentrarsi». </p><p class="calibre2">
«Senza alcun risultato», disse Ellie, proseguendo lungo la radura. Alle spalle sentì Lex che diceva: «Nessuno vuole mangiare qualcosa?». Ellie guardava a terra. Il terreno, in molti punti era roccioso. Da sinistra si udiva il fragore delle onde. Tra le rocce c'erano delle bacche. Forse gli animali mangiavano solo quelle. Ma non aveva senso. Le bacche del lillà </p><p class="calibre2">
delle Antille erano amarissime. </p><p class="calibre2">
«Trovato niente?», chiese Grant arrivandole alle spalle. Ellie sospirò. «Solo sassi», disse. «Dobbiamo essere vicini alla spiaggia perché questi sassi sono tutti levigati. E sono disposti in strani mucchietti». </p><p class="calibre2">
«In mucchietti?», chiese Grant. </p><p class="calibre2">
«Dappertutto. Eccone un mucchio proprio qui». E glielo indicò. Non appena allungò la mano, capì che cosa aveva sotto gli occhi. I sassi erano levigati, ma non per l'azione dell'oceano. Questi sassi erano impilati a mucchi, come se fossero stati buttati giù in quel modo. Erano piccoli cumuli di sassi provenienti da ventrigli. Molti uccelli contemporanei e i coccodrilli inghiottono sassolini che finiscono in una speciale sacca dotata di muscoli nell'apparato digerente, chiamata ventriglio. I sassi, premuti dai muscoli del ventriglio, aiutano a schiacciare le parti dure delle piante prima che arrivino nello stomaco vero e proprio, facilitando così la digestione. Alcuni studiosi erano convinti che anche i dinosauri avessero il ventriglio e inghiottissero sassi. Lo deducevano dal fatto che i denti dei dinosauri erano troppo piccoli e non abbastanza consunti per essere stati usati per la masticazione. Si supponeva che inghiottissero il cibo intero e lasciassero ai sassi il compito di logorare le fibre vegetali. E alcuni fossili avevano, nella zona addominale, un mucchietto di pietre. L'ipotesi non aveva mai trovato una conferma sicura, e... </p><p class="calibre2">
«Pietre del ventriglio», disse Grant. </p><p class="calibre2">
«Credo di sì. Inghiottono questi sassi e, dopo qualche settimana, quando le pietre sono levigate, le rigurgitano per inghiottirne delle altre. E allora mandano giù anche le bacche. E stanno male». </p><p class="calibre2">
«Accidenti», disse Grant. «Sono sicuro che hai ragione». Guardò il mucchietto di sassi e le sfiorò con le dita, obbedendo al suo istinto di paleontologo. Poi si interruppe. </p><p class="calibre2">
«Ellie», disse, «guarda qui». </p><p class="calibre2">
 </p><p class="calibre2">
«Piazzala qui, baby! Giusto qui nel guanto!», gridò Lex, e Gennaro le lanciò la palla. </p><p class="calibre2">
Lei gliela rilanciò con tanta forza da fargli bruciare la mano. «Ehi, vacci piano! Io sono senza guanto!». </p><p class="calibre2">
«Donnicciola!», disse lei in tono sprezzante. </p><p class="calibre2">
Seccato, lui le lanciò la palla con forza e la sentì schioccare sul cuoio del guanto. «Be', ora si gioca un po' a baseball!», commentò lei. Stando accanto al dinosauro, Gennaro seguitava a giocare con Lex mentre, rivolto a Malcolm, domandava: «E allora, come quadra, questo dinosauro malato, con la sua teoria?». </p><p class="calibre2">
«È del tutto prevedibile», rispose Malcolm. </p><p class="calibre2">
Gennaro scosse il capo. «C'è qualcosa che  <i class="calibre3">non </i> sia prevedibile nella sua teoria?». </p><p class="calibre2">
«È previsto», disse Malcolm. </p><p class="calibre2">
Gennaro scosse la testa. «Non c'è nulla di  <i class="calibre3">non  </i> previsto nella sua teoria?». </p><p class="calibre2">
«Senta», disse Malcolm. «Io non c'entro per niente. È la teoria del caos. Ma ho notato che nessuno è disposto a dar retta alle conseguenze delle analisi matematiche. Perché esse avrebbero conseguenze di enorme peso per la vita umana. Assai più grande di quello del principio di Heisenberg o del teorema di Godei, di cui tutti cianciano tanto. Quelle, di fatto, sono considerazioni piuttosto accademiche. Considerazioni d'ordine filosofico. Ma la teoria del caos riguarda la vita di tutti i giorni. Lei sa come si è arrivati alla costruzione dei computer?». </p><p class="calibre2">
«No», rispose Gennaro. </p><p class="calibre2">
«I computer vennero costruiti verso la fine degli anni Quaranta perché </p><p class="calibre2">
matematici come John von Neumann, il massimo matematico della sua generazione, pensavano che avendo a disposizione una macchina capace di gestire contemporaneamente molte variabili si sarebbe stati in grado di fare previsioni meteorologiche. Il tempo avrebbe finalmente smesso di sfidare la comprensione umana. E gli uomini credettero a quel sogno per i quarant'anni che seguirono. Erano convinti che le previsioni fossero solo una questione di raccolta di dati. Se sei in possesso di dati sufficienti, puoi prevedere qualsiasi cosa. È una delle convinzioni del mondo scientifico sin dai tempi di Newton». </p><p class="calibre2">
«E poi?». </p><p class="calibre2">
«La teoria del caos manda a gambe all'aria tutto questo. Sostiene che, in certe situazioni, nulla è prevedibile. Non si può prevedere il tempo, se non nell'arco di pochi giorni. Bisogna gettare la spugna. Non è fattibile. Tutto il denaro speso in previsioni meteorologiche a lungo termine - circa mezzo miliardo di dollari negli ultimi decenni - è denaro buttato via. È un'impresa da pazzi. È vana quanto cercare di trasformare il piombo in oro. Oggi gli sforzi degli alchimisti ci fanno ridere perché sappiamo che il loro intento era impossibile. Ma generazioni future guarderanno a noi e rideranno nello stesso modo. Abbiamo tentato l'impossibile... e così facendo abbiamo sprecato un sacco di soldi. Perché di fatto vi sono enormi categorie di fenomeni che sono intrinsecamente imprevedibili». </p><p class="calibre2">
«Questo è quanto sostiene la teoria del caos?». </p><p class="calibre2">
«Sì, ed è straordinario quanto poche siano le persone che vi prestino ascolto», disse Malcolm. «Ho fornito tutte queste informazioni a Hammond molto prima che desse il via ai lavori su quest'isola. Avete intenzione di creare, grazie all'ingegneria genetica, un gruppo di animali preistorici che vivano in quest'isola? Ottimo. Un meraviglioso sogno. Delizioso. Ma non andrà secondo i piani. È intrinsecamente imprevedibile, proprio come il tempo». </p><p class="calibre2">
«Lei gli ha detto questo?», chiese Gennaro. </p><p class="calibre2">
«Sì. E gli ho anche detto dove si sarebbero presentate le deviazioni. Chiaramente, uno dei problemi sarebbe stato rappresentato dalla salute degli animali in quest'ambiente. Sono bestie di centinaia di milioni di anni fa. Non sono abituate al nostro mondo. L'aria è diversa, le radiazioni solari sono diverse, il terreno è diverso, gli insetti sono diversi, i rumori sono diversi, la vegetazione è diversa. Tutto è diverso. La percentuale di ossigeno è diminuita del trenta per cento. Questo povero animale è come un essere umano a tremila metri di altitudine. Senta come respira affannosamente». </p><p class="calibre2">
«E gli altri problemi?». </p><p class="calibre2">
«Parlando in termini generali, la capacità di contenere l'espansione delle forme di vita. Perché la storia dell'evoluzione ci mostra che la vita sfugge a qualsiasi barriera. La vita finisce sempre col prevalere. La vita dilaga in nuovi territori. Magari con fatica, sfidando il pericolo. Ma la vita è inarrestabile». Malcolm scosse il capo. «Non voglio fare della filosofia, ma così </p><p class="calibre2">
stanno le cose». </p><p class="calibre2">
Gennaro si voltò. Ellie e Grant erano all'altro capo della radura e agitavano le braccia urlando. </p><p class="calibre2">
 </p><p class="calibre2">
«Mi hai portato la Coca?», chiese Dennis Nedry vedendo Muldoon rientrare nella sala controllo. Muldoon non lo degnò neppure di una risposta. Andò subito al video e guardò che cosa succedeva. Alla radio sentì Harding che diceva: «...lo stego... finalmente... tenga forte... via». </p><p class="calibre2">
«Cosa succede?», chiese Muldoon. </p><p class="calibre2">
«Sono sulla punta meridionale», disse Arnold. «Per questo la ricezione non è buona. Provo a cambiare canale. Ma hanno scoperto a cosa è dovuto il disturbo degli stego. Mangiano un qualche tipo di bacca». Hammond annuì. «Sapevo che prima o poi avrebbero risolto quel problema», disse. </p><p class="calibre2">
 </p><p class="calibre2">
«Non sembra granché», disse Gennaro. Nella luce del tramonto guardò il frammento bianco, non più grande di un francobollo, posato sulla punta del suo indice. «È sicuro, Alan?». </p><p class="calibre2">
«Assolutamente», rispose Grant. «Il segno rivelatore sono i rilievi all'interno. Lo giri e vedrà delle linee appena accennate che formano un motivo più o meno triangolare». </p><p class="calibre2">
«Sì, le vedo». </p><p class="calibre2">
«Be', nei miei scavi nel Montana ho trovato due uova con le stesse caratteristiche». </p><p class="calibre2">
«Sta dicendo che questo è un frammento di un uovo di dinosauro?». </p><p class="calibre2">
«Di sicuro», disse Grant. </p><p class="calibre2">
Harding scosse il capo. «Questi dinosauri non possono riprodursi». </p><p class="calibre2">
«A quanto pare, sì», ribatté Gennaro. </p><p class="calibre2">
«Sarà l'uovo di un uccello», disse Harding. «Abbiamo decine e decine di specie sull'isola». </p><p class="calibre2">
Grant scosse il capo. «Esamini la curvatura. Il guscio è quasi piatto, perché viene da un uovo di grandi dimensioni. E noti lo spessore. Se in quest'isola non avete struzzi, allora si tratta di un uovo di dinosauro». </p><p class="calibre2">
«Ma com'è possibile?», insistette Harding. «Tutti gli animali sono femmine». </p><p class="calibre2">
«So solo che questo è un uovo di dinosauro», disse Grant. Malcolm chiese: «È in grado di stabilire la specie?». </p><p class="calibre2">
«Sì», rispose Grant. «È un uovo di  <i class="calibre3">Velociraptor</i>» <i class="calibre3">. </i> </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
«Del tutto assurdo», disse Hammond nella sala controllo ascoltando la radio. «Deve trattarsi di un uovo d'uccello. Non può essere altro». Dalla radio giunse una raffica di scariche. Si udì la voce di Malcolm. </p><p class="calibre2">
«Facciamo un piccolo test, d'accordo? Chieda ad Arnold di farci uno dei suoi censimenti computerizzati». </p><p class="calibre2">
«Adesso?». </p><p class="calibre2">
«Sì, all'istante. Se ho ben capito, lei può comunicare col terminale sull'auto del dottor Harding. Ce lo trasmetta, d'accordo?». </p><p class="calibre2">
«Subito», disse Arnold. Un istante più tardi, sullo schermo della sala controllo apparve questa tabella: </p><p class="calibre2">
 </p><p class="calibre2">
<b class="calibre1">Totale Animali </b></p><p class="calibre2">
<b class="calibre1">238</b></p><p class="calibre2">
   </p><p class="calibre2">
 <i class="calibre3"><b class="calibre1">Specie </b></i></p><p class="calibre2">
 <i class="calibre3"><b class="calibre1">Previsti</b></i></p><p class="calibre2">
 <i class="calibre3"><b class="calibre1">Trovati </b></i></p><p class="calibre2">
 <i class="calibre3"><b class="calibre1">Vers. </b></i></p><p class="calibre2">
Tyrannosaurus </p><p class="calibre2">
2</p><p class="calibre2">
2 </p><p class="calibre2">
4,1 </p><p class="calibre2">
Maiasaurus </p><p class="calibre2">
21</p><p class="calibre2">
21 </p><p class="calibre2">
3,3 </p><p class="calibre2">
Stegosaurus </p><p class="calibre2">
4</p><p class="calibre2">
4 </p><p class="calibre2">
3,9 </p><p class="calibre2">
Triceratopus </p><p class="calibre2">
8</p><p class="calibre2">
8 </p><p class="calibre2">
3,1 </p><p class="calibre2">
Procompsignathus </p><p class="calibre2">
49</p><p class="calibre2">
49 </p><p class="calibre2">
3,9 </p><p class="calibre2">
Othnelia </p><p class="calibre2">
16</p><p class="calibre2">
16 </p><p class="calibre2">
3,1 </p><p class="calibre2">
Velociraptor </p><p class="calibre2">
8</p><p class="calibre2">
8 </p><p class="calibre2">
3,0 </p><p class="calibre2">
Apatosaurus </p><p class="calibre2">
17</p><p class="calibre2">
17 </p><p class="calibre2">
3,1 </p><p class="calibre2">
Hadrosaurus </p><p class="calibre2">
11</p><p class="calibre2">
11 </p><p class="calibre2">
3,1 </p><p class="calibre2">
Dilophosaurus </p><p class="calibre2">
7</p><p class="calibre2">
7 </p><p class="calibre2">
4,3 </p><p class="calibre2">
Pterosaurus </p><p class="calibre2">
6</p><p class="calibre2">
6 </p><p class="calibre2">
4,3 </p><p class="calibre2">
Hypsilophodon </p><p class="calibre2">
33</p><p class="calibre2">
33 </p><p class="calibre2">
2,9 </p><p class="calibre2">
Euplocephalus </p><p class="calibre2">
16</p><p class="calibre2">
16 </p><p class="calibre2">
4,0 </p><p class="calibre2">
Styracosaurus </p><p class="calibre2">
18</p><p class="calibre2">
18 </p><p class="calibre2">
3,9 </p><p class="calibre2">
Callovasaurus </p><p class="calibre2">
22</p><p class="calibre2">
22 </p><p class="calibre2">
4,1 </p><p class="calibre2">
<b class="calibre1">Totale </b></p><p class="calibre2">
<b class="calibre1">238</b></p><p class="calibre2">
<b class="calibre1">238 </b></p><p class="calibre2">
 </p><p class="calibre2">
 </p><p class="calibre2">
«Spero che lei sia soddisfatto», disse Hammond. «La ricevete sul vostro video?». </p><p class="calibre2">
«La vediamo», rispose Malcolm. </p><p class="calibre2">
«Tutto sotto controllo, come sempre». Non riuscì a nascondere la soddisfazione della sua voce. </p><p class="calibre2">
«Dunque», disse Malcolm. «Il computer è in grado di condurre una ricerca su un numero diverso di animali?». </p><p class="calibre2">
«Quanti, per esempio?», chiese Arnold. </p><p class="calibre2">
«Provi duecentotrentanove». </p><p class="calibre2">
«Un attimo», disse Arnold aggrottando la fronte. Un attimo dopo sullo schermo comparve: </p><p class="calibre2">
 </p><p class="calibre2">
<b class="calibre1">Totale Animali </b></p><p class="calibre2">
<b class="calibre1">239</b></p><p class="calibre2">
<b class="calibre1">   </b></p><p class="calibre2">
 <i class="calibre3"><b class="calibre1">Specie </b></i></p><p class="calibre2">
 <i class="calibre3"><b class="calibre1">Previsti</b></i></p><p class="calibre2">
 <i class="calibre3"><b class="calibre1">Trovati </b></i></p><p class="calibre2">
 <i class="calibre3"><b class="calibre1">Vers. </b></i></p><p class="calibre2">
Tyrannosaurus </p><p class="calibre2">
2</p><p class="calibre2">
2 </p><p class="calibre2">
4,1 </p><p class="calibre2">
Maiasaurus </p><p class="calibre2">
21</p><p class="calibre2">
21 </p><p class="calibre2">
3,3 </p><p class="calibre2">
Stegosaurus </p><p class="calibre2">
4</p><p class="calibre2">
4 </p><p class="calibre2">
3,9 </p><p class="calibre2">
Triceratopus </p><p class="calibre2">
8</p><p class="calibre2">
8 </p><p class="calibre2">
3,1 </p><p class="calibre2">
Procompsignathus </p><p class="calibre2">
49</p><p class="calibre2">
50 </p><p class="calibre2">
3,9 </p><p class="calibre2">
Othnelia </p><p class="calibre2">
16</p><p class="calibre2">
16 </p><p class="calibre2">
3,1 </p><p class="calibre2">
Velociraptor </p><p class="calibre2">
8</p><p class="calibre2">
8 </p><p class="calibre2">
3,0 </p><p class="calibre2">
Apatosaurus </p><p class="calibre2">
17</p><p class="calibre2">
17 </p><p class="calibre2">
3,1 </p><p class="calibre2">
Hadrosaurus </p><p class="calibre2">
11</p><p class="calibre2">
11 </p><p class="calibre2">
3,1 </p><p class="calibre2">
Dilophosaurus </p><p class="calibre2">
7</p><p class="calibre2">
7 </p><p class="calibre2">
4,3 </p><p class="calibre2">
Pterosaurus </p><p class="calibre2">
6</p><p class="calibre2">
6 </p><p class="calibre2">
4,3 </p><p class="calibre2">
Hypsilophodon </p><p class="calibre2">
33</p><p class="calibre2">
33 </p><p class="calibre2">
2,9 </p><p class="calibre2">
Euplocephalus </p><p class="calibre2">
16</p><p class="calibre2">
16 </p><p class="calibre2">
4,0 </p><p class="calibre2">
Styracosaurus </p><p class="calibre2">
18</p><p class="calibre2">
18 </p><p class="calibre2">
3,9 </p><p class="calibre2">
Callovasaurus </p><p class="calibre2">
22</p><p class="calibre2">
22 </p><p class="calibre2">
4,1 </p><p class="calibre2">
<b class="calibre1">Totale </b></p><p class="calibre2">
<b class="calibre1">238</b></p><p class="calibre2">
<b class="calibre1">239 </b></p><p class="calibre2">
 </p><p class="calibre2">
 </p><p class="calibre2">
Hammond si protese in avanti. «Che cazzo è successo?». </p><p class="calibre2">
«Segnala la presenza di un altro compy». </p><p class="calibre2">
« <i class="calibre3">Dove? </i>» <i class="calibre3">. </i> </p><p class="calibre2">
«Non lo so!». </p><p class="calibre2">
La radio gracchiò. «E allora può chiedere al computer di condurre la ricerca su... diciamo trecento esemplari?» </p><p class="calibre2">
«Ma cosa dice quello?», disse Hammond alzando la voce. «Trecento animali? Dove vuole andare a parare?» </p><p class="calibre2">
«Attenda», disse Arnold. «Ci vorranno alcuni minuti». Sullo schermo comparve la prima riga della tabella: </p><p class="calibre2">
 </p><p class="calibre2">
<b class="calibre1">Totale animali  </b></p><p class="calibre2">
<b class="calibre1"> </b></p><p class="calibre2">
<b class="calibre1">239 </b></p><p class="calibre2">
 </p><p class="calibre2">
«Non capisco che vuole quello», ripeté Hammond. </p><p class="calibre2">
«Mi dispiace, ma ci provo», rispose Arnold. Osservò lo schermo. I numeri della prima riga cambiavano rapidamente: </p><p class="calibre2">
 </p><p class="calibre2">
<b class="calibre1">Totale animali  </b></p><p class="calibre2">
<b class="calibre1"> </b></p><p class="calibre2">
<b class="calibre1">244 </b></p><p class="calibre2">
 </p><p class="calibre2">
«Duecentoquarantaquattro?», disse Hammond. «Che sta succedendo?». </p><p class="calibre2">
«Probabilmente il computer sta contando gli animali nel parco», disse Wu. « <i class="calibre3">Tutti </i> gli animali». </p><p class="calibre2">
«È sempre così», sbuffò. «Nedry! È uno dei vostri soliti scherzi?». </p><p class="calibre2">
«No», rispose Nedry assorto alla sua console. «Il computer consente all'operatore di impostare il previsto numero di animali, ma solo per accelerare il processo di conteggio. Si tratta di un vantaggio, non di un difetto». </p><p class="calibre2">
«Ha ragione», disse Arnold. «Abbiamo sempre usato 238 come base di conteggio perché eravamo certi che non ce n'erano di più». </p><p class="calibre2">
 </p><p class="calibre2">
<b class="calibre1">Totale animali  </b></p><p class="calibre2">
<b class="calibre1"> </b></p><p class="calibre2">
<b class="calibre1">262 </b></p><p class="calibre2">
 </p><p class="calibre2">
«Aspetta un momento», disse Hammond. «Questi animali non possono riprodursi. Il computer sta probabilmente contando i topi di campagna o qualcosa del genere». </p><p class="calibre2">
«Ne sono convinto anch'io», disse Arnold. «Si tratta senza dubbio di un errore nella ricerca a vista. Ma lo scopriremo ben presto». Hammond chiese, rivolto a Wu: «Non possono riprodursi, vero?». </p><p class="calibre2">
«No», rispose Wu. </p><p class="calibre2">
 </p><p class="calibre2">
<b class="calibre1">Totale animali  </b></p><p class="calibre2">
<b class="calibre1"> </b></p><p class="calibre2">
<b class="calibre1">270 </b></p><p class="calibre2">
 </p><p class="calibre2">
«Ma da dove spuntano?», chiese Arnold. </p><p class="calibre2">
«Accidenti, non lo so», rispose Wu. </p><p class="calibre2">
Guardavano le cifre in continuo aumento. </p><p class="calibre2">
 </p><p class="calibre2">
<b class="calibre1">Totale animali  </b></p><p class="calibre2">
<b class="calibre1"> </b></p><p class="calibre2">
<b class="calibre1">283 </b></p><p class="calibre2">
 </p><p class="calibre2">
Attraverso la radio sentirono Gennaro dire: «Santiddio, quanti altri...». E poi udirono la voce della bambina: «Ho fame. Quando torniamo a casa?». </p><p class="calibre2">
«Tra poco, Lex». </p><p class="calibre2">
«Quando?». </p><p class="calibre2">
Sul video lampeggiava un messaggio d'errore. </p><p class="calibre2">
 </p><p class="calibre2">
<b class="calibre1">ERRORE PARAMETRI DI RICERCA: (300 ANIMALI NON </b></p><p class="calibre2">
<b class="calibre1">TROVATI) </b></p><p class="calibre2">
 </p><p class="calibre2">
«Un errore», commentò Hammond scuotendo il capo. « <i class="calibre3">Come pensavo.</i> L'avevo intuito subito che si trattava di un errore». Ma un istante dopo sul video apparve questa tabella: </p><p class="calibre2">
 </p><p class="calibre2">
<b class="calibre1">Totale Animali </b></p><p class="calibre2">
<b class="calibre1">292</b></p><p class="calibre2">
<b class="calibre1">   </b></p><p class="calibre2">
 <i class="calibre3"><b class="calibre1">Specie </b></i></p><p class="calibre2">
 <i class="calibre3"><b class="calibre1">Previsti</b></i></p><p class="calibre2">
 <i class="calibre3"><b class="calibre1">Trovati </b></i></p><p class="calibre2">
 <i class="calibre3"><b class="calibre1">Vers. </b></i></p><p class="calibre2">
Tyrannosaurus </p><p class="calibre2">
2</p><p class="calibre2">
2 </p><p class="calibre2">
4,1 </p><p class="calibre2">
Maiasaurus </p><p class="calibre2">
21</p><p class="calibre2">
22 </p><p class="calibre2">
?? </p><p class="calibre2">
Stegosaurus </p><p class="calibre2">
4</p><p class="calibre2">
4 </p><p class="calibre2">
3,9 </p><p class="calibre2">
Triceratopus </p><p class="calibre2">
8</p><p class="calibre2">
8 </p><p class="calibre2">
3,1 </p><p class="calibre2">
Procompsignathus </p><p class="calibre2">
49</p><p class="calibre2">
65 </p><p class="calibre2">
?? </p><p class="calibre2">
Othnelia </p><p class="calibre2">
16</p><p class="calibre2">
23 </p><p class="calibre2">
3,1 </p><p class="calibre2">
Velociraptor </p><p class="calibre2">
8</p><p class="calibre2">
37 </p><p class="calibre2">
?? </p><p class="calibre2">
Apatosaurus </p><p class="calibre2">
17</p><p class="calibre2">
17 </p><p class="calibre2">
3,1 </p><p class="calibre2">
Hadrosaurus </p><p class="calibre2">
11</p><p class="calibre2">
11 </p><p class="calibre2">
3,1 </p><p class="calibre2">
Dilophosaurus </p><p class="calibre2">
7</p><p class="calibre2">
7 </p><p class="calibre2">
4,3 </p><p class="calibre2">
Pterosaurus </p><p class="calibre2">
6</p><p class="calibre2">
6 </p><p class="calibre2">
4,3 </p><p class="calibre2">
Hypsilophodon </p><p class="calibre2">
33</p><p class="calibre2">
34 </p><p class="calibre2">
?? </p><p class="calibre2">
Euplocephalus </p><p class="calibre2">
16</p><p class="calibre2">
16 </p><p class="calibre2">
4,0 </p><p class="calibre2">
Styracosaurus </p><p class="calibre2">
18</p><p class="calibre2">
18 </p><p class="calibre2">
3,9 </p><p class="calibre2">
Callovasaurus </p><p class="calibre2">
22</p><p class="calibre2">
22 </p><p class="calibre2">
4,1 </p><p class="calibre2">
<b class="calibre1">Totale </b></p><p class="calibre2">
<b class="calibre1">238</b></p><p class="calibre2">
<b class="calibre1">292 </b></p><p class="calibre2">
 </p><p class="calibre2">
 </p><p class="calibre2">
La radio gracchiò. «Ormai avrete capito quale errore avete commesso», disse Malcolm. «Avete tenuto conto solo del numero previsto di dinosauri. Temevate di perdere degli esemplari e quindi avete predisposto il sistema affinché vi segnalasse all'istante un numero di dinosauri inferiori al previsto. Ma il problema era un altro: avevate più dinosauri di quanto pensaste». </p><p class="calibre2">
«Cristo», esclamò Arnold. </p><p class="calibre2">
«Non possono essercene di più», disse Wu. «Sappiamo quanti ne abbiamo immessi nel parco. Non possono essere aumentati». </p><p class="calibre2">
«Temo di sì, Henry», ribatté Malcolm. «Si sono riprodotti». </p><p class="calibre2">
«No». </p><p class="calibre2">
«Anche se il guscio di Grant non la convince, può constatarlo con i suoi stessi dati. Dia un'occhiata al grafico che mostra l'altezza dei compy. Chieda a Arnold di richiamarlo sul video». </p><p class="calibre2">
 <i class="calibre3"> </i></p><p class="calibre2">
 </p><p class="calibre2">
 </p><p class="calibre2">
«Notato qualcosa?», chiese Malcolm. </p><p class="calibre2">
«È una distribuzione di Poisson», rispose Wu. </p><p class="calibre2">
«Ma non ha detto prima di aver introdotto i compy nel parco in tre riprese? A intervalli semestrali?». </p><p class="calibre2">
«Sì...». </p><p class="calibre2">
«E allora dovrebbe risultarne un grafico con picchi corrispondenti a ciascuna delle tre immissioni», proseguì Malcolm, battendo sulla tastiera. </p><p class="calibre2">
«Come questo». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Ma», proseguì Malcolm. «Il grafico che ha ottenuto rappresenta invece una popolazione in crescita. I vostri compy si stanno riproducendo». Wu scosse il capo. «Non vedo come». </p><p class="calibre2">
«Come pure gli othnelia, i maiasauri, e gli ipsilofodonti... e i velociraptor». </p><p class="calibre2">
«Cristo», disse Muldoon. «Ci sono dei raptor liberi nel parco». </p><p class="calibre2">
«Be', non è così drammatico», disse Hammond guardando il video. </p><p class="calibre2">
«L'incremento si è verificato solo in tre categorie... be' no, in cinque. Lievi incrementi in due, i maiasauri e gli ipsilofodonti...». </p><p class="calibre2">
«Ma cosa dici?», gridò Wu. «Non capisci che cosa significa una cosa del genere?». </p><p class="calibre2">
«Ma certo che lo so, Henry», rispose Hammond. «Vuoi dire che hai fatto una cazzata». </p><p class="calibre2">
«Assolutamente no». </p><p class="calibre2">
«Lì fuori ci sono dinosauri in grado di riprodursi, Henry». </p><p class="calibre2">
«Ma sono tutte femmine», rispose Wu. «È impossibile. Ci deve essere un errore. Guarda le cifre. Un lieve incremento negli animali più grandi, i maiasauri e gli ipsilofodonti. E un grande incremento in quelli piccoli. Non ha senso. Dev'essere un errore». </p><p class="calibre2">
La radio lanciò una scarica. «In effetti, no», disse Grant. «Credo che le cifre confermino una riproduzione in atto. In sette zone diverse dell'isola». </p><p class="calibre2">
 </p><p class="calibre2">
<b class="calibre1">LUOGHI DI COVA </b></p><p class="calibre2">
 </p><p class="calibre2">
Il cielo si andava oscurando. Il tuono rumoreggiava lontano. Grant e gli altri, appoggiati alla portiera della Jeep, fissavano il video sul cruscotto. </p><p class="calibre2">
«Luoghi di cova?», chiese Wu alla radio. </p><p class="calibre2">
«Nidi», disse Grant. «Supponendo che la covata media vada da otto a dodici uova, questi dati indicherebbero che i compy hanno due nidi. I raptor due. Gli othy due. Gli ipsi e i maia uno ciascuno». </p><p class="calibre2">
«Dove sono?». </p><p class="calibre2">
«Dovremo trovarli», disse Grant. «I dinosauri fanno il nido in luoghi isolati». </p><p class="calibre2">
«Ma come mai ci sono così pochi esemplari adulti?», chiese Wu. «Se le covate dei maia sono di otto-dodici uova, allora dovrebbero esserci ottododici nuovi maia. Non uno solo». </p><p class="calibre2">
«Giusto», disse Grant. «Ma i compy e i raptor liberi nel parco hanno probabilmente mangiato le uova... e forse anche i nuovi nati». </p><p class="calibre2">
«Ma non li abbiamo mai visti in azione», disse Arnold. </p><p class="calibre2">
«I raptor sono animali notturni», spiegò Grant. «Avete mai controllato il parco la notte?». </p><p class="calibre2">
Ci fu un lungo silenzio. </p><p class="calibre2">
«Mi era venuto il sospetto che non l'aveste fatto», disse Grant. </p><p class="calibre2">
«La faccenda però non quadra», disse Wu. «Una cinquantina di nuovi individui non possono sopravvivere cibandosi di un paio di nidi». </p><p class="calibre2">
«No», convenne Grant. «Suppongo che avessero altre fonti di cibo. Forse piccoli roditori. Topi e ratti?». Un altro silenzio. </p><p class="calibre2">
«Tiro a indovinare», disse Grant. «Quando siete arrivati sull'isola, avevate ratti ovunque. Poi, col passare del tempo, il problema si è risolto». </p><p class="calibre2">
«Sì. Questo è vero...». </p><p class="calibre2">
«E non vi è mai venuto in mente di scoprire il perché?». </p><p class="calibre2">
«Be', abbiamo ritenuto che...», disse Arnold. </p><p class="calibre2">
«Ma senta», interruppe Wu. «Resta il fatto che sono tutte femmine. Non possono riprodursi». </p><p class="calibre2">
Grant aveva già riflettuto su quell'aspetto del problema. Di recente era venuto a conoscenza di un interessante studio tedesco che forse poteva fornire una risposta. «Nel creare il DNA di dinosauro», disse Grant, «lei ha lavorato con frammenti, vero?». </p><p class="calibre2">
«Sì», rispose Wu. </p><p class="calibre2">
«Per fare un filamento completo, ha mai usato frammenti di DNA di altre specie?». </p><p class="calibre2">
«Talvolta sì», disse Wu, «talvolta abbiamo incluso molecole di DNA di vari uccelli, e talvolta di rettili». </p><p class="calibre2">
«Avete mai usato DNA di anfibi? E, più precisamente, di rana?». </p><p class="calibre2">
«È probabile. Dovrei controllare». </p><p class="calibre2">
«Lo faccia», disse Grant. «Credo che lì troveremo la risposta». Malcolm chiese: «DNA di rana? Che cosa spiegherebbe?». Gennaro, impaziente, li interruppe: «Sentite, tutto questo è molto interessante, ma stiamo dimenticando il punto cruciale. Ci sono animali che hanno lasciato l'isola?». </p><p class="calibre2">
Grant rispose: «Non possiamo saperlo solo sulla scorta di questi dati». </p><p class="calibre2">
«E come facciamo a scoprirlo?». </p><p class="calibre2">
«A quanto ne so io, c'è solo un modo», rispose Grant. «Dobbiamo trovare i singoli nidi di dinosauro e contare i frammenti di guscio rimasti. Di lì </p><p class="calibre2">
potremo stabilire quanti animali sono nati. E solo in un secondo tempo potremo cercare di scoprire se ne manca qualcuno». Malcolm disse: «Ma anche così, non riusciremo a sapere se gli animali sono stati uccisi, o sono morti per cause naturali, o se sono fuggiti dall'isola». </p><p class="calibre2">
«No, ma perlomeno avremo qualche dato su cui basarci», disse Grant. </p><p class="calibre2">
«E credo che sarà possibile ricavare ulteriori informazioni da un più attento esame del grafico della popolazione». </p><p class="calibre2">
«E come facciamo a trovare i nidi?». </p><p class="calibre2">
«Per questo penso che potrà esserci d'aiuto il computer», disse Grant. </p><p class="calibre2">
«Possiamo tornare in albergo, adesso?», chiese Lex. «Ho  <i class="calibre3">fame</i>» <i class="calibre3">. </i> </p><p class="calibre2">
«Sì, andiamo», disse Grant rivolgendole un sorriso. «Sei stata molto paziente». </p><p class="calibre2">
«Tra una ventina di minuti potrai mangiare», disse Ed Regis incamminandosi verso le Land Cruiser. </p><p class="calibre2">
«Io resto ancora un po'», annunciò Ellie. «Per scattare foto dello stego con la macchina del dottor Harding. Quelle vescichette sulla lingua domani saranno sparite». </p><p class="calibre2">
«Io voglio rientrare», disse Grant. «Vado coi bambini». </p><p class="calibre2">
«Anch'io», disse Malcolm. </p><p class="calibre2">
«Io invece resto», dichiarò Gennaro, «e rientrerò con la Jeep di Harding insieme alla dottoressa Sattler». </p><p class="calibre2">
«Bene, partiamo». </p><p class="calibre2">
Si incamminarono. Malcolm disse: «Perché il nostro avvocato resta qui?». </p><p class="calibre2">
Grant si strinse nelle spalle. «Penso che la decisione abbia qualcosa a che vedere con la dottoressa Sattler». </p><p class="calibre2">
«Davvero? Pensa che siano stati gli short a convincerlo?». </p><p class="calibre2">
«Non sarebbe la prima volta che capita», disse Grant. Quando furono accanto alla Land Cruiser, Tim disse: «Voglio andare in quella davanti col dottor Grant». </p><p class="calibre2">
Malcolm gli rispose: «Purtroppo il dottor Grant e io dobbiamo parlare». </p><p class="calibre2">
«Me ne starò buono buono a sentire. Non aprirò bocca», disse Tim. </p><p class="calibre2">
«È una conversazione riservata», disse Malcolm. </p><p class="calibre2">
«Ti faccio una proposta Tim», disse Ed Regis. «Lasciali soli sulla seconda vettura. Noi ci mettiamo in quella davanti e tu puoi usare gli occhiali che permettono di vedere di notte. Li hai mai provati, Tim? Sono occhiali con un dispositivo a semiconduttori particolarmente sensibile alla luce in modo da consentire la visione notturna». </p><p class="calibre2">
«Bello», disse il ragazzo incamminandosi verso la prima vettura. </p><p class="calibre2">
«Ehi!», gridò Lex. «Voglio usarli anch'io». </p><p class="calibre2">
«No», disse Tim. </p><p class="calibre2">
«Non è giusto! Non è giusto! A te lasciano fare tutte le cose interessanti, Timmy». </p><p class="calibre2">
Ed Regis li seguì con lo sguardo e disse: «Posso immaginare come sarà </p><p class="calibre2">
il viaggio di ritorno». </p><p class="calibre2">
Grant e Malcolm salirono sulla seconda vettura. Alcune gocce di pioggia chiazzarono il parabrezza. «Partiamo», disse Regis. «Comincio ad avere fame. E non direi di no a un bel daiquiri alla banana. Voi che ne dite? L'idea del daiquiri non vi solletica?». Diede un colpetto sul fianco dell'auto. </p><p class="calibre2">
«Ci vediamo in albergo», disse correndo verso la prima vettura e salì a bordo. </p><p class="calibre2">
Sul cruscotto lampeggiò una luce rossa. Con un sordo ronzio, la Land Cruiser si mise in moto. </p><p class="calibre2">
 </p><p class="calibre2">
Nel tragitto di ritorno, tra le ombre che si infittivano, Malcolm apparve stranamente tranquillo. «Immagino che le abbia fatto piacere trovare conferma alla sua teoria», disse Grant. </p><p class="calibre2">
«A dir la verità, sono piuttosto spaventato. Temo che siamo arrivati a una congiuntura molto pericolosa». </p><p class="calibre2">
«Perché?». </p><p class="calibre2">
«Intuizione». </p><p class="calibre2">
«I matematici credono nell'intuizione?». </p><p class="calibre2">
«Nel modo più assoluto. L'intuizione è importantissima. A dire il vero, pensavo ai frattali», rispose Malcolm. «Lei sa qualcosa dei frattali?». Grant scosse il capo. «No, proprio no». </p><p class="calibre2">
«I frattali sono una specie di geometria sviluppata in particolare da un certo Mandelbrot, ma, a differenza di quella euclidea che tutti imparano a scuola - quadrati, cubi e sfere - la geometria frattale sembra descrivere oggetti reali del mondo naturale. Monti e nuvole sono forme frattali. E i frattali sono probabilmente in rapporto con la realtà. In qualche modo. </p><p class="calibre2">
«Be', Mandelbrot, coi suoi strumenti geometrici, ha fatto un'interessante scoperta. Ha trovato che le cose sembrano quasi identiche in scale differenti». </p><p class="calibre2">
«In scale differenti?», chiese Grant. </p><p class="calibre2">
«Per esempio», disse Malcolm, «una grande montagna, vista da lontano, ha una sua forma montagnosa e aspra. Andando più vicino ed esaminando un piccolo picco della grande montagna, ritroveremo quella stessa forma. E scendendo via via sino a un frammento di roccia visto al microscopio, ritroveremo sempre la forma frattale di base della grande montagna». </p><p class="calibre2">
«Non vedo proprio perché la interessi tutto questo», disse Grant sbadigliando. Sentiva l'odore sulfureo del vapore vulcanico. Adesso stavano procedendo lungo un tratto di strada che fiancheggiava la spiaggia e l'oceano. </p><p class="calibre2">
«È un modo di guardare le cose», disse Malcolm. «Mandelbrot ha scoperto l'autosomiglianza tra il grande e il piccolo. E questa autosomiglianza di scala si verifica anche negli eventi». </p><p class="calibre2">
«Eventi?». </p><p class="calibre2">
«Prendiamo per esempio i prezzi del cotone», disse Malcolm. «È uno dei settori che viene studiato più di frequente perché esistono dati attendibili sui prezzi che coprono un arco di più di cent'anni. Studiando la fluttuazione dei prezzi del cotone, si vede che il grafico relativo a una giornata è </p><p class="calibre2">
fondamentalmente uguale a quello di un'intera settimana, che a sua volta è </p><p class="calibre2">
simile a quello di un anno, o di dieci anni. E così vanno le cose. Un giorno è come un'intera vita. Si comincia col fare una cosa e si finisce col farne un'altra, si esce per fare una certa commissione e non la si fa... E alla fine dei nostri giorni, l'intera vita risulta essere stata all'insegna del caso, del tutto fortuita. Una vita intera ha la forma di un solo giorno». </p><p class="calibre2">
«Immagino che sia un modo come un altro di guardare le cose», commentò Grant. </p><p class="calibre2">
«No», disse Malcolm. «Sto invece cercando di farle capire che è il  <i class="calibre3">solo</i> modo di guardare le cose. Per lo meno il solo modo realistico. Vede. Il concetto frattale dell'autosomiglianza porta con sé l'idea della ricorsività, una sorta di ritorno sui propri passi, che significa che gli eventi sono imprevedibili. Che possono modificarsi di colpo, senza alcun preavviso». </p><p class="calibre2">
«Okay...». </p><p class="calibre2">
«Ma, per tranquillizzarci, ci siamo illusi che i mutamenti improvvisi avvenissero solo al di fuori del normale ordine delle cose. Consideriamo un mutamento improvviso come un incidente, come uno scontro d'auto. O al di là del nostro controllo, come una malattia mortale. Ma non concepiamo il cambiamento improvviso, radicale, irrazionale come qualcosa che appartiene al tessuto stesso della nostra vita. E invece lo è. E la teoria del caos ci insegna», continuò Malcolm, «che la linearità, che noi diamo per scontata in tutto, dalla fisica alle opere di fantasia, semplicemente non esiste. La linearità è un modo artificiale di vedere il mondo. La vita vera non è una serie di eventi legati tra di loro che si verificano uno dopo l'altro come perli-ne di una collana. Gli eventi della vita sono in realtà una serie di incontri in cui ogni evento può modificare in modo imprevedibile, e talvolta tragico, tutti gli eventi successivi». Malcolm si appoggiò alla spalliera e guardò la Land Cruiser che li precedeva a pochi metri di distanza. «È una profonda verità sulla struttura del nostro universo. Ma, per qualche ragione, insistiamo nel comportarci come se non fosse vero». In quel momento le auto si fermarono di colpo. </p><p class="calibre2">
«Cos'è successo?», chiese Grant. </p><p class="calibre2">
Nell'auto davanti, videro i bambini che gesticolavano indicando l'oceano. Al largo, sotto le basse nubi, Grant vide profilarsi la sagoma scura del mercantile che tornava a Puntarenas. </p><p class="calibre2">
«Perché ci siamo fermati?», chiese Malcolm. </p><p class="calibre2">
Grant accese la radio e sentì la bambina gridare: «Guarda laggiù, Timmy! Lo vedi? È laggiù!». </p><p class="calibre2">
Malcolm scrutò l'imbarcazione. «Parlano della nave?». </p><p class="calibre2">
«Si direbbe di sì». </p><p class="calibre2">
Ed Regis scese dall'auto e corse verso di loro. «Scusate», disse, «ma i bambini sono tutti eccitati. Avete un binocolo qui?». </p><p class="calibre2">
«A cosa le serve?». </p><p class="calibre2">
«La bambina sostiene di aver visto qualcosa sulla nave. Un qualche animale», rispose Regis. Grant afferrò il binocolo e poggiò il gomito sul bordo del finestrino aperto. Scrutò la sagoma del mercantile. Era così buio che ormai se ne intravedevano solo i contorni; ma mentre guardava, le luci della nave si accesero, vivide nel tramonto violaceo. </p><p class="calibre2">
«Vede qualcosa?», disse Regis. </p><p class="calibre2">
«No», rispose Grant. </p><p class="calibre2">
«Sono in basso», disse Lex attraverso la radio. «Guardi in basso». Grant abbassò il binocolo, scrutando lo scafo sopra il pelo dell'acqua. Il mercantile era molto largo, con un bordo frangiflutti sopra la fiancata. Ma, data l'oscurità, non riusciva a vedere i dettagli. </p><p class="calibre2">
«No, niente». </p><p class="calibre2">
«Io li vedo», disse Lex, seccata. «Verso poppa. Guardi verso  <i class="calibre3">poppa</i>» <i class="calibre3">. </i> </p><p class="calibre2">
«Ma come fa a vedere qualcosa con questo buio?», chiese Malcolm. </p><p class="calibre2">
«I bambini ci vedono benissimo», rispose Grant. «Hanno un'acutezza visiva che non possediamo più». Spostò lentamente il binocolo verso poppa e all'improvviso vide gli animali. Stavano giocando, saltando qua e là tra le strutture di poppa. Li vide solo per un istante, ma persino nella semioscurità della sera si accorse che stavano ritti sulle zampe posteriori, bilanciandosi su una spessa coda, e che erano alti circa un metro. </p><p class="calibre2">
«Li vede adesso?», chiese Lex. </p><p class="calibre2">
«Sì». </p><p class="calibre2">
«Che cosa sono?». </p><p class="calibre2">
«Sono raptor», rispose Grant. «Ce ne sono almeno due. Forse di più. Cuccioli». </p><p class="calibre2">
«Gesù», disse Ed Regis. «Quella nave sta tornando sul continente». Malcolm si strinse nelle spalle. «Non si agiti. Chiami la sala controllo e dica loro di richiamare la nave». </p><p class="calibre2">
Ed Regis allungò la mano per prendere il microfono dal cruscotto. Sentirono delle scariche elettriche e dei clic mentre Regis cambiava canale. </p><p class="calibre2">
«Qualcosa non va con questa radio. Non funziona». </p><p class="calibre2">
Corse verso l'altra Land Cruiser. Lo videro protendersi verso l'interno e poi girarsi verso di loro. «Tutt'e due le radio sono rotte», disse. «Non riesco a mettermi in contatto con la sala controllo». </p><p class="calibre2">
«E allora rimettiamoci in viaggio», disse Grant. </p><p class="calibre2">
Nella sala controllo, Muldoon stava guardando fuori della grande vetrata che dava sul parco. Alle sette in punto, i riflettori al quarzo si accendevano in tutta l'isola dando al paesaggio l'aspetto di un enorme gioiello che si stendeva a perdita d'occhio verso il sud. Era il suo momento preferito della giornata. Sentì le scariche elettriche della radio. </p><p class="calibre2">
«Le Land Cruiser si sono rimesse in moto», disse Arnold. «Stanno rientrando». </p><p class="calibre2">
«Ma perché si sono fermati?», chiese Hammond. «E perché non riusciamo a comunicare con loro?». </p><p class="calibre2">
«Non so», rispose Arnold. «Forse hanno spento le radio sulle auto». </p><p class="calibre2">
«Sarà per via del temporale», disse Muldoon. «Interferenze dovute al maltempo». </p><p class="calibre2">
«Saranno qui tra venti minuti», disse Hammond. «Faccia in modo che tutto sia pronto al ristorante. I bambini avranno fame». Arnold prese il ricevitore e sentì solo delle scariche sibilanti. «Ma cosa succede?». </p><p class="calibre2">
«Santiddio, riattacchi», disse Nedry. «Manderà a pallino il flusso dei dati». </p><p class="calibre2">
«Ha occupato  <i class="calibre3">tutte </i> le linee telefoniche? anche quelle interne?». </p><p class="calibre2">
«Solo quelle esterne», disse Nedry. «Quelle interne dovrebbero funzio-nare». Arnold premette un pulsante dopo l'altro sulla console. Ma su tutte le linee non udì che scariche. </p><p class="calibre2">
«Sembra che lei le abbia occupate tutte». </p><p class="calibre2">
«Mi spiace», disse Nedry. «Gliene libero un paio alla fine della prossima trasmissione, tra un quarto d'ora circa». Sbadigliò. «Mi aspetta un lungo fine settimana. Adesso vado a prendermi quella Coca». Raccolse la borsa e si diresse verso la porta. «Non toccate la mia console, mi raccomando». La porta si richiuse. </p><p class="calibre2">
«Che cialtrone», disse Hammond. </p><p class="calibre2">
«Sì», convenne Arnold. «Però immagino che sappia il fatto suo». </p><p class="calibre2">
 </p><p class="calibre2">
Al margine della strada, i vapori vulcanici formavano arcobaleni alla luce dei riflettori. Grant disse, parlando nell'interfono: «Quanto impiega la nave per arrivare sul continente?». </p><p class="calibre2">
«Diciotto ore», rispose Ed Regis. «Più o meno. Possiamo contarci». Diede un'occhiata all'orologio. «Dovrebbe arrivare domani verso le undici». Grant aggrottò la fronte. «Non riusciamo ancora a contattare la sala controllo?». </p><p class="calibre2">
«No, per il momento». </p><p class="calibre2">
«E Harding? Riesce a mettersi in comunicazione con lui?». </p><p class="calibre2">
«Ho provato. Può darsi che abbia spento la radio». </p><p class="calibre2">
Malcolm scosse il capo. «Quindi siamo i soli ad aver visto gli animali sulla nave». </p><p class="calibre2">
«Sto cercando di chiamare qualcuno», disse Regis. «Accidenti, non vogliamo che quegli animali raggiungano il continente». </p><p class="calibre2">
«Quanto ci manca per arrivare alla base?». </p><p class="calibre2">
«Sedici, diciassette minuti», disse Regis. </p><p class="calibre2">
Di notte la strada era illuminata da grossi riflettori. A Grant sembrava di avanzare in una luminosa galleria di foglie. Goccioloni di pioggia colpivano il parabrezza. L'auto rallentò e si fermò. «E adesso cosa c'è?», chiese Grant. Lex disse: «Non voglio fermarmi. Perché ci siamo fermati?». E poi, di colpo, i riflettori si spensero. Tutto precipitò nelle tenebre. Lex esclamò: «Ehi!». </p><p class="calibre2">
«Probabilmente è mancata la corrente», disse Regis. «Sono sicuro che le luci si riaccenderanno tra un minuto». </p><p class="calibre2">
 </p><p class="calibre2">
«Che diavolo...», disse Arnold fissando i video. </p><p class="calibre2">
«Cos'è successo?», chiese Muldoon. «È andata via la corrente?». </p><p class="calibre2">
«Sì, ma solo nel perimetro esterno. In questo edificio tutto funziona come al solito. Ma nel parco è tutto spento. Luci, telecamere, tutto». I video che segnalavano i movimenti all'esterno si erano spenti. </p><p class="calibre2">
«E le due Land Cruiser?». </p><p class="calibre2">
«Sono ferme dalle parti dei tirannosauri». </p><p class="calibre2">
«Be'», disse Muldoon, «chiama la manutenzione per ripristinare la corrente». Arnold prese un telefono e sentì un sibilo: erano i computer di Nedry che comunicavano tra di loro. «Niente telefoni. Quel maledetto Nedry. Nedry! Dove diavolo si è cacciato?». </p><p class="calibre2">
 </p><p class="calibre2">
Dennis Nedry aprì la porta col cartello FERTILIZZAZIONE. Essendo mancata la corrente nel perimetro esterno, tutte le porte azionate dalle schede magnetiche erano fuori uso. Bastava spingerle per aprirle. I problemi relativi al sistema di sicurezza di Jurassic Park presentavano una lunga serie di difetti. Nedry si chiese se qualcuno avesse intuito che non erano affatto difetti: era stato lui stesso a programmarlo in quel modo. Vi aveva inserito un vero e proprio trabocchetto. Ben pochi programmatori di grossi sistemi computerizzati resistono alla tentazione di riservarsi un accesso segreto. In parte questo nasceva da semplice buon senso: se utenti incapaci mandavano in tilt il sistema - e poi chiedevano il tuo aiuto - c'era sempre un modo per inserirsi e riparare il guasto. E in parte era una sorta di firma: qui ci sono passato io! </p><p class="calibre2">
Ed era anche una sorta di assicurazione per il futuro. Nedry era arrabbiato col progetto di Jurassic Park; a un punto molto avanzato dei lavori, la InGen gli aveva chiesto di apportare tutta una serie di modifiche al sistema, rifiutandosi però di pagare un extra perché, a loro detta, tutto era incluso nel contratto iniziale. Ci furono minacce di querela; vennero scritte lettere ad altri clienti di Nedry in cui si lasciava capire che il programmatore era inaffidabile. Era stato un vero e proprio ricatto, e alla fine Nedry si era visto costretto a rinunciare a un ulteriore pagamento e a operare i cambiamenti richiesti da Hammond. Ma in seguito, quando venne contattato da Lewis Dodgson della Biosyn, Nedry fu più che disposto ad accettare la sua proposta. E non mentiva quando disse di avere accesso al sistema di sicurezza di Jurassic Park. In effetti era in grado di entrare in qualsiasi stanza, in qualsiasi sistema o struttura del parco. Perché così aveva programmato. Tanto per andare sul sicuro. </p><p class="calibre2">
Entrò nella sala delle fertilizzazioni. Il laboratorio era deserto: come aveva previsto, tutto il personale era a cena. Nedry aprì la lampo della borsa e ne estrasse la bomboletta di crema da barba Gillette. Svitò la base e vide che l'interno era diviso in una serie di compartimenti cilindrici. Si infilò un paio di guanti isolanti e aprì il grande freezer col cartello MATERIALE BIOLOGICO - MANTENERE UNA TEMPERATURA </p><p class="calibre2">
MINIMA DI -10°c. Il freezer era delle dimensioni di un piccolo armadio a muro, con scaffali da terra al soffitto. Gran parte di essi conteneva reagenti e altri liquidi in sacchetti di plastica. In un angolo vide un contenitore più </p><p class="calibre2">
piccolo con una spessa porta di ceramica. La aprì e, tra i fumi bianchi dell'azoto liquido, vide fuoriuscire una griglia su cui erano posate file di provette. Gli embrioni erano sistemati secondo le specie: stegosauri, apatosauri, adrosauri, tirannosauri. Ogni embrione era custodito in un contenitore di vetro ravvolto in foglio di alluminio con un tappo di polietilene. Nedry ne prese due per specie e li infilò nella bomboletta di crema da barba. Poi riavvitò la base e girò il coperchio. Si sentì il sibilo del gas che veniva liberato all'interno e la bomboletta divenne gelida tra le sue mani. Dodgson aveva detto che il refrigerante sarebbe bastato per trentasei ore. Questo gli dava tutto il tempo necessario per arrivare a San José. Nedry uscì dal freezer e tornò nel laboratorio. Infilò la bomboletta nella borsa e richiuse la lampo. </p><p class="calibre2">
Tornò nel corridoio. In tutto aveva impiegato meno di due minuti. S'immaginava la costernazione nella sala controllo nel momento in cui avevano capito che cosa era successo. Tutti i codici di sicurezza erano saltati e le linee telefoniche si erano bloccate. Senza il suo aiuto ci sarebbero volute ore per sistemare quel pasticcio... ma di lì a pochi minuti Nedry sarebbe ricomparso nella sala per rimettere tutto a posto. E nessuno avrebbe mai sospettato ciò che aveva fatto. Sorridendo, Dennis Nedry scese a pianterreno, rivolse un cenno di saluto alla guardia e procedette sino al sotterraneo. Passò davanti alla fila di Land Cruiser elettriche e si avvicinò alla Jeep a benzina parcheggiata accanto alla parete. Salendo notò un aggeggio grigio posato sul sedile posteriore. Sembrava quasi un tubo lanciamissili, pensò, mentre metteva in moto la Jeep. </p><p class="calibre2">
Diede un'occhiata all'orologio. Di lì occorrevano tre minuti per arrivare al molo est. E altri tre per tornare alla sala controllo. Una robetta da nulla. </p><p class="calibre2">
 </p><p class="calibre2">
«Accidenti!», esclamò Arnold premendo i pulsanti sulla console. «È saltato tutto». Muldoon era ancora alla finestra e guardava verso il parco. Tutte le luci erano spente, tranne quelle nella zona intorno all'edificio principale. Vide alcuni addetti al parco correre per mettersi al riparo dalla pioggia, ma nessuno sembrava rendersi conto che qualcosa era andato storto. Muldoon guardò verso l'albergo dove le luci brillavano. </p><p class="calibre2">
«Diavolo», disse Arnold. «Siamo proprio nei guai». </p><p class="calibre2">
«Come hai detto?», chiese Muldoon. Si staccò dalla finestra e quindi non vide la Jeep che usciva dal garage sotterraneo e si dirigeva a est lungo la strada di servìzio del parco. </p><p class="calibre2">
«Quell'idiota di Nedry ha disattivato i sistemi di sicurezza», disse Arnold. «L'edificio è completamente aperto. Nessuna porta è chiusa». </p><p class="calibre2">
«Informerò le guardie», disse Muldoon. </p><p class="calibre2">
«Quello è il minore dei mali», continuò Arnold. «Quando si disattivano i sistemi di sicurezza, si disattivano anche tutti i recinti periferici». </p><p class="calibre2">
«I recinti?», chiese Muldoon. </p><p class="calibre2">
«Quelli elettrificati», precisò Arnold. «Sono spenti in tutta l'isola». </p><p class="calibre2">
«Vuoi dire che...». </p><p class="calibre2">
«Già», confermò Arnold. «Gli animali possono uscire, adesso». Arnold accese una sigaretta. «È probabile che non succeda niente, ma non si sa mai...». </p><p class="calibre2">
Muldoon si diresse verso la porta. «Sarà meglio che vada nel parco per riportare indietro quella gente sulle Land Cruiser», disse. «Ho un tubo lanciamissili in macchina. Le precauzioni non sono mai troppe». Muldoon si precipitò in garage. Non era molto preoccupato per il disattivamento dei recinti. Gran parte dei dinosauri era nelle rispettive zone da nove mesi e anche più, e aveva sfiorato i recinti più d'una volta, con risultati notevoli. Muldoon sapeva quanto in fretta gli animali imparassero ad evitare le scosse elettriche. Si poteva addestrare un piccione da laboratorio con due o tre scosse. Ed era quindi improbabile che i dinosauri si avvicinassero ai recinti. Muldoon era assai più preoccupato per quello che avrebbero fatto le persone sulle auto. Sperava che non scendessero dalle vetture perché non ap-pena fosse tornata la corrente le Land Cruiser si sarebbero rimesse in moto, con o senza passeggeri a bordo. C'era il rischio che restassero a piedi. La pioggia doveva averli costretti a stare in macchina. Ma, in questi casi, non si sa mai... </p><p class="calibre2">
Arrivò in garage e corse verso la Jeep. Per fortuna era stato previdente nel mettere delle armi nella vettura. Partendo subito, sarebbe arrivato laggiù in... Era sparita! </p><p class="calibre2">
«Accidenti!», Muldoon fissò stupefatto il posto vuoto. La Jeep era sparita! </p><p class="calibre2">
Cosa diavolo stava succedendo? </p><p class="calibre2">
 </p><p class="calibre2">
<b class="calibre1">QUARTA ITERAZIONE </b></p><p class="calibre2">
 </p><p class="calibre2">
«Inevitabilmente, le instabilità nascoste cominciano ad apparire». </p></body>
</html>
