<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_22"><b class="calibre3">NOTA BIOGRAFICA </b></h2>
<p class="calibre1">Questa uscita in pocket di "Biade Runner" (noto anche come "II Cacciatore di Androidi", o "Do Androids Dream of Electric Sheep?") e del suo seguito "Replicant Night" (a firma K.W. Jeter) si inquadra in un discorso armonico e coerente che la Casa Editrice Fanucci ha intrapreso, ormai da molti anni, sull'opera di questo grandissimo autore prematuramente scomparso nel 1982, quando ancora non aveva raggiunto il successo presso il grande pubblico. </p>
<p class="calibre1">Avvolto in un alone di tragico pessimismo, che si portò appresso per tutta la vita e che intrise in maniera profonda tutti i suoi scritti, Dick rimane secondo me (e non sono il solo a condividere questa opinione) l'autore più importante della fantascienza moderna. </p>
<p class="calibre1">Molti saggi e interi libri sono stati scritti sulla sua opera e sulla sua cupa visione della vi-ta e di una ingannevole realtà, visione che aveva radici molto profonde e soprattutto era dettata da una serie di travagliate esperienze umane che avevano segnato non poco il suo carattere e la sua psiche. </p>
<p class="calibre1">Nato il 16 dicembre del 1928 a Chicago, Philip Kindred Dick visse per gran parte della sua vita sfortunata in California, a Los Angeles e nella zona della Baia. </p>
<p class="calibre1">Cresciuto da una madre possessiva e nevrotica, che aveva presto divorziato dal padre, Dick sviluppò una personalità contraddittoria, con atteggiamenti molto diffidenti e contra-stanti nei confronti del sesso femminile, e non è quindi un caso che i suoi rapporti con le donne siano sempre stati particolarmente difficili. </p>
<p class="calibre1">Il suo maggiore interesse, oltre allo scrivere, era la musica. In gioventù fece il commesso in un negozio di dischi e curò un programma di musica classica alla stazione radio di San Matteo. Iniziò l'università, a Berkeley, ma non riuscì a terminare gli studi perché si op-poneva all'iniziativa bellica americana in Corea. Già da allora Dick mostrava segni di una particolare insofferenza per la politica della destra americana e non pochi furono i suoi scontri con gli esponenti del "maccartismo": i suoi biografi raccontano con una certa ironia di come due agenti dell'FBI fossero tanto assidui nei controlli della vita intima e lavorativa di Dick da diventare alla fine suoi buoni amici. Un altro particolare significativo e curioso della personalità di Philip Dick, già presente fin da allora, era il suo incredibile eloquio, la sua eccezionale facilità nel parlare e discutere con la gente: pare che proprio in un controllo nei suoi confronti esercitato dai due agenti dell'FBI abbia mostrato al meglio questa sua facoltà, riuscendo a convincere uno dei due, il più simpatico e malleabile, della sua onestà e soprattutto della cecità politica della destra americana e dell'FBI. </p>
<p class="calibre1">Il suo incontro con la fantascienza avvenne nel 1949, a dodici anni, quando comprò per errore una copia di "Stirring Science Fiction" al posto di "Popular Science", rivista di divul-gazione scientifica. Da allora nacque in lui la passione per questo genere letterario, che non l'avrebbe più abbandonato. Anche un corso di "composizione letteraria", tenuto dallo scrittore e critico di sf Anthony Boucher, contribuì a fortificare questo interesse, e a spin-gerlo a tentare la strada della narrativa. </p>
<p class="calibre1">Il suo primo racconto pubblicato fu "Beyond Lies the Wub", che apparve nel numero di luglio del 1952 di "Planet Stories"; a dire il vero, Dick era riuscito a vendere in precedenza un altro racconto, "Little Movement", che però apparve soltanto nel novembre del 1952 su </p>
<p class="calibre1">"Magazine of Fantasy &amp; Science Fiction". Il suo primo romanzo, "Solar Lottery", uscì tre anni dopo, nel 1955, quando Dick non aveva ancora trent’anni. </p>
<p class="calibre1">Nel frattempo Dick, come accennavo in precedenza, si guadagnava da vivere lavorando in un negozio di dischi: era un giovane squattrinato ma pieno di grandi entusiasmi e speranze, che campava in maniera alquanto disordinata cibandosi a volte con scatolette di ci-bo per cani. Nel negozio aveva conosciuto una ragazza simpatica e disponibile, anche lei 125</p>
<p class="calibre1">piuttosto vivace nel sostenere le proprie convinzioni politiche (di sinistra, ovviamente), con cui aveva subito iniziato una relazione sentimentale. In brevissimo tempo i due arrivarono al matrimonio, dando inizio così a quella che per Dick fu la prima di una lunga serie di tra-giche esperienze con il genere femminile. Le sue vicende sentimentali furono tutte dram-matiche avventure che condussero soltanto a separazioni e divorzi (a dire il vero, quasi sempre per colpa sua). </p>
<p class="calibre1">In realtà, la giovane fanciulla del suo primo matrimonio, da lui troppo frettolosamente abbandonata, era forse la compagna migliore che Dick avrebbe potuto trovare. Ma le sue scelte purtroppo non furono mai dettate dal buon senso: il periodo di spensieratezza lega-to ai primi tempi del primo matrimonio fu sicuramente il più felice della sua vita sentimentale. La sua seconda moglie, una donna divorziata con tre figlie e abitudini borghesi, pur essendo una donna piuttosto intelligente era comunque abituata a un certo tenore di vita. </p>
<p class="calibre1">Dick per un certo periodo abbandonò l'attività letteraria, nel tentativo di intraprendere lavori più remunerativi, come ad esempio il commercio di preziosi, ma questa decisione gli creò ancora più scompensi mentali: il suo umore peggiorò sensibilmente e la sua mente pian piano scivolò in uno stato di rancore verso la moglie che (in realtà incolpevolmente) lo aveva spinto ad abbandonare la sua passione per la narrativa e la fantascienza. Presto il rapporto si deteriorò: Dick iniziò a prendere degli esplosivi cocktail di medicinali che lo spinsero sull'orlo del baratro mentale. Tuttavia, nella sua contorta e lucida follia, riuscì a convincere il suo psichiatra e le figliastre che era sua moglie ad essere malata, e non lui, e a farla rinchiudere, sia pure per un breve periodo, in una casa di cura per malattie mentali. </p>
<p class="calibre1">Questo fu comunque un periodo particolarmente valido e prolifico dal punto di vista della sua produzione letteraria: interrotta ben presto l'attività di commerciante di preziosi, Dick produsse (scrivendo in un capanno vicino alla casa dove abitava con la moglie e le figliastre) quello che alcuni considerano il suo capolavoro assoluto, e comunque l'opera che gli diede una certa fama nell'ambiente fantascientifico, "The Man in the High Castle", e cioè "La Svastica sul Sole", che vinse meritatamente il premio Hugo come miglior romanzo pubblicato nel 1963. </p>
<p class="calibre1">Sull'onda di questo successo Dick produsse molti altri romanzi di alto livello letterario, tra cui alcuni anche non di fantascienza, come l'autobiografico "Confessions of a Crap Artist" che si rifà abbastanza esplicitamente al periodo del secondo matrimonio. </p>
<p class="calibre1">Le sue esperienze con droghe e allucinogeni di vario tipo (anche se secondo i suoi biografi non utilizzò mai l'LSD), che permeano completamente tutte le sue opere più importanti, lo portarono spesso a comportamenti da folle visionario che ne minarono profondamente la credibilità presso amici e persone di rilievo. Non pochi furono i problemi che ebbe con la polizia e l'FBI appunto per le sue stranezze e le sue idee politiche e filosofiche. </p>
<p class="calibre1">Dopo aver militato nella "nuova sinistra" americana, Dick abbandonò l'attività politica, quando si accorse che anche la sinistra era diventata "violenta"; finito in una clinica psi-chiatrica, per uscire dal tunnel degli allucinogeni divenne poi membro convinto e attivissi-mo di un comitato anti-droga che lottava contro il diffondersi degli stupefacenti tra i giovani. </p>
<p class="calibre1">Un altro segno delle sue devastanti contraddizioni è la sua travagliata esperienza religio-sa: ateo convinto, si convertì dopo una crisi mistica alla Chiesa Episcopale e abbracciò una forma di spiritualismo piuttosto sconcertante per i suoi appassionati: le sue ultime opere furono permeate da una particolare forma di cristianesimo delle origini, quello "gnostico", come rivelò lui stesso in uno straordinario e confuso discorso al Festival di Metz il 24 set-tembre 1977 che lasciò completamente sbigottiti e increduli i presenti. </p>
<p class="calibre1">Dopo un'ulteriore esperienza matrimoniale, con una ragazza di ventisette anni più giovane di lui, da cui ebbe anche un figlio (il terzo, in totale), conclusasi anche questa in maniera drammatica, Dick visse gli ultimi anni della sua vita come uno sbandato, girovagando 126</p>
<p class="calibre1">da una città all'altra e tra amici di vario genere, che dovevano tollerare con pazienza le sue stramberie. </p>
<p class="calibre1">Morì nel 1982, a seguito di un infarto, quando proprio la fortuna stava voltando il viso dalla sua parte, quando cioè il successo del film "Blade Runner" stava per portargli quella fama e quella ricchezza che avrebbe certo meritato. </p>
<p class="calibre1">Nonostante i molti splendidi romanzi prodotti, non si può infatti dire che Dick si sia mai arricchito con la fantascienza, a differenza di molti altri suoi celebri (e spesso anche meno dotati) colleghi. </p>
<p class="calibre1">È dunque tristemente curioso che dopo la sua morte (come per molti artisti del passato) sia assurto a fama mondiale e che oggi le case editrici si combattano a suon di milioni (parliamo dell'Italia, ovviamente) i diritti per la pubblicazione dei suoi testi. </p>
<p class="calibre1">A dire il vero, personalmente posso vantarmi di essere sempre stato un grande estima-tore e appassionato di Dick, fin dai tempi dell'uscita su "Urania" de "L'uomo dei Giochi a Premio", uno dei primi romanzi in cui compariva, in maniera ancora abbastanza ingenua e lineare ma già genialmente risolta da un punto di vista narrativo, il tema di una realtà sog-gettiva del protagonista difforme rispetto a quella che lo circonda. </p>
<p class="calibre1">Ora, alla Fanucci, vogliamo continuare questo discorso. In tempi ormai lontani si era iniziato un discorso molto preciso ed approfondito sulla narrativa breve di Dick, con la pubblicazione delle sue tre raccolte originali più complete e significative, "I Difensori della Terra", "Le Voci di Dopo" e "L'Uomo Variabile". Quest'ultima è stata ristampata quest'anno in edizione economica in concomitanza con l'apparizione sugli schermi del film "Screamers: Urla dallo Spazio" (titolo al solito orrendo) tratto dal classicissimo "Modello Due" (Second Variety), presente appunto nella suddetta antologia. Il filone dei racconti dickiani si era poi arricchito con l'uscita, l'anno passato, delle due antologie sempre in edizione tascabile dedicate ai racconti ancora inediti nel nostro paese. </p>
<p class="calibre1">Per quanto riguarda i romanzi, credo di poter tranquillamente affermare che la Fanucci è oggi la casa editrice che più si occupa dell'opera di Dick. Già da alcuni anni abbiamo cominciato a ripubblicare suoi testi di grande rilievo, a partire da "Ubik" e "Follia per Sette Clan" (due tra i migliori in assoluto), per continuare con "Mr. Lars, Sognatore d'Armi", "Ritorno dall'Aldilà", "Labirinto di Morte", "Nostri Amici di Frolix 8" e mettere a segno, giusto all'inizio di quest'anno, due colpi importanti con la presentazione al pubblico italiano di due inediti: "Radio Libera Albemuth", l'ultimo romanzo di fantascienza ancora inedito, e "Con-fessioni di un Artista di Merda", il più riuscito e famoso tra i vari romanzi non di sf compo-sti da Dick. </p>
<p class="calibre1">Potrebbe forse già bastare per accomunare il nome di Dick alla nostra casa editrice; tuttavia, abbiamo deciso di fare un ulteriore sforzo per acquisire i diritti di ristampa di cinque tra i romanzi più importanti in assoluto: "Biade Runner" sarà solo il primo ad uscire (in edizione tascabile, e sarà la prima in Italia). </p>
<p class="calibre1">L'anno prossimo vedrà la pubblicazione nelle nostre collane "I Simulacri", il romanzo forse a me più caro, opera corale cardine nell'evoluzione stilistica di P.K. Dick, con la sua splendida galleria di personaggi e l'intreccio dei punti di vista narrativi alternati. E ancora </p>
<p class="calibre1">"Noi Marziani", bellissimo e profondo ritratto di personaggi mentalmente alienati, e poi "Un Oscuro Scrutare", una cupa visione del mondo allucinato della droga, per finire con quello che molti ritengono il capolavoro assoluto di Dick, oltre che l'opera che lo consacrò tra i grandi della fantascienza e gli valse un premio Hugo nel 1964, vale a dire "La Svastica sul Sole". </p>
<p class="calibre1">Sandro Pergameno </p>
<p class="calibre1"></p>
<p class="calibre1">127</p>
<p class="calibre1">INDICE </p>
<p class="calibre1"></p>
<p class="calibre1">CAPITOLO PRIMO .................................................................................................................................................... 5 </p>
<p class="calibre1">CAPITOLO SECONDO............................................................................................................................................. 11 </p>
<p class="calibre1">CAPITOLO TERZO .................................................................................................................................................. 17 </p>
<p class="calibre1">CAPITOLO QUARTO ............................................................................................................................................... 21 </p>
<p class="calibre1">CAPITOLO QUINTO................................................................................................................................................ 27 </p>
<p class="calibre1">CAPITOLO SESTO................................................................................................................................................... 34 </p>
<p class="calibre1">CAPITOLO SETTIMO .............................................................................................................................................. 38 </p>
<p class="calibre1">CAPITOLO OTTAVO................................................................................................................................................ 45 </p>
<p class="calibre1">CAPITOLO NONO.................................................................................................................................................... 51 </p>
<p class="calibre1">CAPITOLO DECIMO................................................................................................................................................ 58 </p>
<p class="calibre1">CAPITOLO UNDICESIMO....................................................................................................................................... 62 </p>
<p class="calibre1">CAPITOLO DODICESIMO....................................................................................................................................... 66 </p>
<p class="calibre1">CAPITOLO TREDICESIMO ..................................................................................................................................... 74 </p>
<p class="calibre1">CAPITOLO QUATTORDICESIMO .......................................................................................................................... 78 </p>
<p class="calibre1">CAPITOLO QUINDICESIMO................................................................................................................................... 84 </p>
<p class="calibre1">CAPITOLO SEDICESIMO........................................................................................................................................ 93 </p>
<p class="calibre1">CAPITOLO DICIASSETTESIMO ............................................................................................................................. 99 </p>
<p class="calibre1">CAPITOLO DICIOTTESIMO ................................................................................................................................. 103 </p>
<p class="calibre1">CAPITOLO DICIANNOVESIMO............................................................................................................................ 110 </p>
<p class="calibre1">CAPITOLO VENTESIMO ....................................................................................................................................... 114 </p>
<p class="calibre1">CAPITOLO VENTUNESIMO.................................................................................................................................. 116 </p>
<p class="calibre1">CAPITOLO VENTIDUESIMO ................................................................................................................................ 120 </p>
<p class="calibre1">NOTA BIOGRAFICA .............................................................................................................................................. 125 </p>
<p class="calibre1"></p>
<p class="calibre1"></p>
<p class="calibre1">128</p>
<p class="calibre1"></p>
</body>
</html>
