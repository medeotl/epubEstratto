<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>MICHAEL CRICHTON</title>
    <meta name="generator" content="pdftohtml 0.36"/>
    <meta name="author" content="stevenlob"/>
    <meta name="date" content="2006-02-17T20:17:12+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h1 class="calibre4">JURASSIC PARK COMMON USER INTERFACE </h1><p class="calibre2">
COMMAND: GO BACK </p><p class="calibre2">
Cannot GO BACK without a specific search coordinate. </p><p class="calibre2">
See also: SEARCH, CHANGE, GO AHEAD, FIND, OPTIONS, </p><h1 class="calibre4">REVIEW </h1><p class="calibre2">
 </p><p class="calibre2">
Frenetico, pigiava i bottoni uno dopo l'altro. Alla radio, udì Muldoon: </p><p class="calibre2">
«Come procede, Tim? Ci serve la griglia». Non rispose nemmeno. All'improvviso, senza avvertimento, tornò lo schermo principale. </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Studiò lo schermo. ELECTRICAL MAIN e SET GRIDS DNL potevano avere entrambi a che fare con le griglie. </p><p class="calibre2">
Notò che SAFETY/HEALTH e CRITICAL LOCKS potevano essere importanti anche quelli. Udì il ruggito dei raptor. Doveva scegliere. Premette SET GRIDS DNL e gemette quando vide lo schermo: </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Non sapeva che cosa fare. Premette STANDARD PARAMETERS. </p><p class="calibre2">
 </p><p class="calibre2">
<b class="calibre1">Standard Parame-</b></p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
<b class="calibre1">ters </b></p><p class="calibre2">
Park Grids </p><p class="calibre2">
B4-C6 </p><p class="calibre2">
Outer Grids </p><p class="calibre2">
C2-D2 </p><p class="calibre2">
Zoological Grids </p><p class="calibre2">
BB-07 </p><p class="calibre2">
Pen Grids </p><p class="calibre2">
R4-R4 </p><p class="calibre2">
Lodge Grids </p><p class="calibre2">
F4-D4 </p><p class="calibre2">
Maint Grids </p><p class="calibre2">
E5-L6 </p><p class="calibre2">
Mairi Grids </p><p class="calibre2">
C4-G7 </p><p class="calibre2">
Sensor Grids </p><p class="calibre2">
D5-G4 </p><p class="calibre2">
Utility Grids </p><p class="calibre2">
AH-B5 </p><p class="calibre2">
Core Grids </p><p class="calibre2">
A1-C1 </p><p class="calibre2">
Circuit Integrity Not Tested </p><p class="calibre2">
 </p><p class="calibre2">
 </p><p class="calibre2">
Security Grids Remain Automa </p><p class="calibre2">
 </p><p class="calibre2">
tic </p><p class="calibre2">
 </p><p class="calibre2">
Tim scosse il capo, deluso. Gli ci volle un istante per capire che quelle erano informazioni precise. Adesso sapeva le coordinate per l'albergo; premette F4. </p><p class="calibre2">
 </p><p class="calibre2">
POWER GRID F4 (SAFARI LODGE) </p><p class="calibre2">
COMMAND CANNOT BE EXECUTED. ERROR-505 </p><p class="calibre2">
(POWER INCOMPATIBLE WITH COMMAND ERROR </p><p class="calibre2">
REF MANUAL PAGES 4.09-4.11) </p><p class="calibre2">
 </p><p class="calibre2">
«Non funziona», disse Lex. </p><p class="calibre2">
«Lo so!». Premette un altro tasto. Sullo schermo apparve un'altra scritta. </p><p class="calibre2">
 </p><p class="calibre2">
POWER GRID D4 (SAFARI LODGE) </p><p class="calibre2">
COMMAND CANNOT BE EXECUTED. ERROR 505 </p><p class="calibre2">
(POWER INCOMPATIBLE WITH COMMAND ERROR </p><p class="calibre2">
REF MANUAL PAGES 4.09-4.11) </p><p class="calibre2">
 </p><p class="calibre2">
Tim cercò di mantenere la calma, di riflettere. Per qualche ragione, non appena cercava di attivare una griglia riceveva sempre un messaggio di errore, che gli diceva che l'alimentazione era incompatibile col comando fornito. Ma che cosa significava? Perché era incompatibile? </p><p class="calibre2">
«Timmy...», disse Lex, dandogli uno strattone al braccio. </p><p class="calibre2">
«Non  <i class="calibre3">adesso</i>,  <i class="calibre3"> </i> Lex». </p><p class="calibre2">
« <i class="calibre3">Sì, adesso</i>»,  <i class="calibre3"> </i> disse la bambina costringendolo ad allontanarsi dalla console. E solo allora Tim sentì il ringhiare dei raptor. Proveniva dal corridoio. </p><p class="calibre2">
 </p><p class="calibre2">
I raptor avevano quasi spezzato la seconda barra di acciaio sopra il lucernario della camera di Malcolm. Infilarono la testa attraverso il vetro infranto e, ringhiando, scrutarono le persone di sotto. Poi si ritrassero e ripresero ad addentare il metallo. Malcolm disse: «Non ci vorrà molto: tre, quattro minuti». Premette il pulsante della radio. «Tim, ci sei? Tim?». Non ottenne risposta. </p><p class="calibre2">
 </p><p class="calibre2">
Tim sgusciò fuori dalla porta e vide il velociraptor accanto alla balaustra in fondo al corridoio. Lo fissò stupefatto. Come aveva fatto a uscire dal congelatore? </p><p class="calibre2">
Poi, sotto i suoi occhi, un altro raptor apparve lungo la balconata, e allora capì. Il raptor non era affatto uscito dal congelatore. Era venuto dall'esterno. Era  <i class="calibre3">balzato </i> dentro dal prato sottostante. Il secondo raptor atterrò silenziosamente, perfettamente in equilibrio sulla balaustra. Tim non credeva ai propri occhi. L'animale aveva fatto un salto di tre metri, anche di più. Dovevano avere zampe robustissime. </p><p class="calibre2">
Lex sussurrò: «Mi pareva di aver capito che non potessero...». </p><p class="calibre2">
«Ssss». Sebbene stesse cercando di concentrarsi, Tim guardò, con un misto di terrore e di stupore, un terzo raptor che balzava all'interno. Per qualche istante gli animali si aggirarono incerti lungo il corridoio, poi cominciarono ad avanzare in fila indiana. Verso di lui e verso Lex. Cercando di non far rumore, Tim spinse la porta alle sue spalle per tornare nella sala controllo. Ma la porta non cedette. Spinse più forte. </p><p class="calibre2">
«Siamo chiusi fuori», mormorò Lex. «Guarda». Indicò la fessura per la scheda magnetica accanto alla porta. Si era accesa una spia rossa. In qualche modo, il sistema di sicurezza delle porte era entrato in funzione. «Cretino, sei riuscito a chiuderci fuori!». Tim guardò lungo il corridoio. Vide altre porte, ma tutte con la spia rossa, voleva dire che erano tutte chiuse. Non c'era alcun posto in cui rifugiarsi. Poi all'altro capo del corridoio, vide la sagoma di un uomo accasciato a terra. Era una guardia morta. Alla cintura era fissata una scheda bianca. </p><p class="calibre2">
«Vieni», sussurrò. Corsero verso la guardia. Tim prese la tessera e si girò per tornare indietro. Ma naturalmente i raptor li avevano visti. Ringhiando, bloccarono il tragitto verso la sala controllo. Si sparpagliarono lungo il corridoio per circondarli. Con movimenti ritmati, cominciarono ad abbassare il capo. </p><p class="calibre2">
Stavano per attaccare. </p><p class="calibre2">
Tim fece la sola cosa che restava da fare. Con la scheda aprì la porta più </p><p class="calibre2">
vicina e spinse dentro Lex. Mentre la porta si chiudeva lentamente alle loro spalle, i raptor cominciarono a caricare sibilando. </p><p class="calibre2">
 </p><p class="calibre2">
<b class="calibre1">LODGE </b></p><p class="calibre2">
 </p><p class="calibre2">
Ian Malcolm emetteva ogni respiro come se potesse essere ultimo. Guardava i raptor con occhi opachi. Harding gli misurava la pressione sanguigna; si accigliò, la misurò di nuovo. Ellie Sattler era avvolta in una coperta, fredda e tremante. Muldoon era seduto sul pavimento appoggiato al muro. Hammond fissava il soffitto senza dire una parola. Tutti ascoltavano la radio. </p><p class="calibre2">
«Cos'è successo a Tim?», disse Hammond. «Continua a non dir nulla». </p><p class="calibre2">
«Non lo so». </p><p class="calibre2">
Malcolm disse: «Brutti, vero? Son proprio brutti». </p><p class="calibre2">
Hammond scosse la testa. «Chi avrebbe potuto immaginare che sarebbe andata a finire in questo modo». </p><p class="calibre2">
Ellie disse: «Malcolm, a quanto pare». </p><p class="calibre2">
«Non l'ho immaginato», disse Malcolm. «L'ho  <i class="calibre3">calcolato</i>» <i class="calibre3">.</i> Hammond sospirò. «Smettiamola, per piacere. Sono ore che non fa che dire "ve l'avevo detto". Ma questo non l'ha voluto nessuno». </p><p class="calibre2">
«Non è una questione di volerlo o meno», disse Malcolm, a occhi chiusi. Parlava piano, imbottito di medicinali. «È questione di cosa credi di poter realizzare. Quando il cacciatore va nella foresta pluviale a cacciare per la sua famiglia, si aspetta forse di controllare la natura? No. Immagina che la natura sia al di là di lui. Al di là della sua comprensione. Al di là del suo controllo. Forse prega la natura, la fertilità della foresta perché provveda a lui. Prega perché sa che non la controlla. È alla sua mercé. </p><p class="calibre2">
«Ma voi avete deciso di non voler essere alla mercé della natura. Decidi di tenere la natura sotto controllo, e da quel momento sei in un grosso guaio, perché non lo puoi fare. Tuttavia hai elaborato sistemi che richiedono che tu lo faccia. E non puoi farlo - non hai mai potuto farlo - e non lo farai mai. Non confondere le cose. Puoi fare una nave, ma non puoi fare l'oceano. Puoi fare un aeroplano, ma non puoi fare l'aria. I tuoi poteri sono più ridotti di quanto i sogni della tua ragione vorrebbero farti credere». </p><p class="calibre2">
«L'abbiamo perso», disse Hammond, con un sospiro. «Dov'è andato Tim? Sembrava un ragazzo così responsabile». </p><p class="calibre2">
«Sono sicuro che sta tentando di tenere la situazione sotto controllo», disse Malcolm. «Come ogni altro». </p><p class="calibre2">
«E anche Grant. Cos'è successo a Grant?». </p><p class="calibre2">
 </p><p class="calibre2">
Grant raggiunse la porta posteriore del Centro visitatori, la stessa porta che aveva lasciato venti minuti prima. Strattonò la maniglia: era chiusa a chiave. Poi vide la piccola luce rossa. Le porte di sicurezza erano riattivate! Dannazione! Corse verso la facciata dell'edificio e passò attraverso le porte d'entrata in frantumi nel corridoio principale, fermandosi vicino al tavolo della guardia dov'era stato prima. Riuscì a udire il secco fischio della sua radio. Andò in cucina per cercare i ragazzi, ma la porta della cucina era aperta, i ragazzi se n'erano andati. </p><p class="calibre2">
Andò di sopra, ma arrivò al pannello di vetro con la scritta AREA CHIUSA, e la porta era chiusa. Aveva bisogno di una scheda magnetica per andare più in là. </p><p class="calibre2">
Grant non poteva entrare. </p><p class="calibre2">
Nel corridoio, udì i raptor ringhiare. </p><p class="calibre2">
 </p><p class="calibre2">
La coriacea pelle del rettile toccò il volto di Tim, gli artigli gli lacerarono la camicia, Tim cadde di schiena, urlando di paura. </p><p class="calibre2">
«Timmy!», strillò Lex. </p><p class="calibre2">
Tim si rimise in piedi barcollando. Il cucciolo di velociraptor era appollaiato sulle sue spalle, squittendo in preda al panico. Tim e Lex erano nella nursery. Sul pavimento c'erano dei giocattoli: una palla gialla che stava rotolando, una bambola, un sonaglio di plastica. </p><p class="calibre2">
«È un cucciolo di raptor», disse Lex, indicando l'animale sulla spalla di Tim. </p><p class="calibre2">
Il piccolo raptor affondò la testa nel collo di Tim: probabilmente il poverino stava morendo di fame, pensò il ragazzo. Lex si avvicinò e il cucciolo le saltò sulla spalla. Le si strofinò dentro il collo. «Perché fa così? È impaurito?». </p><p class="calibre2">
«Non lo so», disse Tim. </p><p class="calibre2">
Ridiede il raptor a Tim. Il cucciolo squittiva, gli saltellava su e giù per le spalle tutto eccitato. Continuava a guardare in giro, la testa si muoveva rapidamente. Non c'era dubbio, il piccolo era eccitato e... </p><p class="calibre2">
«Tim», sussurrò Lex. </p><p class="calibre2">
La porta nel corridoio non s'era chiusa dietro di loro dopo che erano entrati nella nursery. Ora i grandi velociraptor stavano entrando. Prima uno, poi un altro. </p><p class="calibre2">
Chiaramente agitato, il cucciolo squittiva e zampettava sulle spalle di Tim. Tim sapeva che bisognava andarsene. Forse il piccolo li avrebbe distratti. Dopo tutto, era un cucciolo di raptor. Si tolse il piccolo animale dalla spalla e lo gettò nella stanza. Il cucciolo si intrufolò tra le gambe degli adulti. Il primo raptor abbassò il muso e lo annusò delicatamente. Tim prese la mano di Lex e la spinse verso il fondo della nursery. Doveva trovare una porta, una via d'uscita... Ci fu un grido acuto, penetrante. Tim si voltò e vide il cucciolo tra le fauci dell'adulto. Un altro velociraptor si fece avanti strappò gli arti del cucciolo, cercando di toglierlo dalla bocca del primo. I due raptor lottarono contendendosi il cucciolo che urlava. Larghe gocce di sangue schizzavano sul pavimento. </p><p class="calibre2">
«Lo hanno mangiato», disse Lex. </p><p class="calibre2">
I raptor s'azzuffavano per i resti del cucciolo, si impennavano e cozzavano di testa l'uno contro l'altro. Tim trovò una porta - non era chiusa a chiave - e l'attraversò, tirandosi dietro Lex. </p><p class="calibre2">
Si trovavano in un'altra stanza, e dal profondo bagliore verde s'accorse che era il laboratorio per l'estrazione del DNA, completamente deserto. File di microscopi stereoscopici abbandonati. Gli schermi ad alta definizione mostravano gigantesche immagini gelide in bianco e nero di insetti. Le mosche e le zanzare che avevano morso i dinosauri milioni di anni fa, succhiando il sangue che era stato adesso usato per ricreare i dinosauri nel parco. Corsero attraverso il laboratorio, Tim udiva gli sbuffi e il ringhio dei raptor che li inseguivano, si avvicinavano, poi arrivò in fondo al laboratorio e superò una porta che doveva esser collegata a un allarme, poiché </p><p class="calibre2">
nello stretto corridoio una sirena intermittente suonò con insistenza e in alto le luci lampeggiarono. Correndo per il corridoio, Tim si trovò immerso nell'oscurità - poi di nuovo nella luce - poi oscurità. Sopra il suono dell'allarme udiva i raptor soffiare mentre li inseguivano. Lex piagnucolava e gemeva. Tim vide un'altra porta di fronte, con il simbolo blu del rischio biologico. Si gettò contro la porta, la superò, urtò all'improvviso qualcosa di grande e Lex strillò terrorizzata. </p><p class="calibre2">
«Calma, ragazzi», disse una voce. </p><p class="calibre2">
Tim sbatté incredulo gli occhi. Aveva davanti il dottor Grant. E vicino a lui c'era il signor Gennaro. </p><p class="calibre2">
 </p><p class="calibre2">
Fuori, nel corridoio, a Grant erano occorsi quasi due minuti per rendersi conto che la guardia morta giù nell'atrio probabilmente aveva una scheda magnetica. Era tornato indietro e l'aveva presa, era entrato nel corridoio superiore raggiungendo rapidamente l'ingresso principale. Aveva seguito il rumore dei raptor e li aveva trovati che lottavano nella nursery. Era sicuro che i ragazzi sarebbero andati nella stanza successiva, e si era immediata-mente precipitato nel laboratorio per l'estrazione. E aveva trovato i ragazzi. </p><p class="calibre2">
Ora i raptor stavano avanzando verso di loro. Gli animali esitarono un attimo, sorpresi dall'apparizione di più persone. </p><p class="calibre2">
Grant spinse i ragazzi tra le braccia di Gennaro e disse: «Li porti in un posto sicuro». </p><p class="calibre2">
«Ma...». </p><p class="calibre2">
«Per di là», disse Grant, indicando alle spalle una porta lontana. «Li porti alla sala controllo se può. Là dovreste stare tutti al sicuro». </p><p class="calibre2">
«Cos'ha intenzione di fare?», disse Gennaro. </p><p class="calibre2">
I raptor erano vicino alla porta. Grant notò che aspettavano di essere tutti insieme, poi avanzarono in gruppo. </p><p class="calibre2">
Una squadra di cacciatori. Rabbrividì. </p><p class="calibre2">
«Ho un piano», disse Grant. «Ora andate». </p><p class="calibre2">
Gennaro portò via i ragazzi. I raptor continuavano a muoversi lentamente verso Grant, oltrepassarono i supercomputer, poi gli schermi che ancora lampeggiavano sequenze senza fine di codice decifrato. I raptor procedevano senza esitazioni, annusando il pavimento, abbassando ripetutamente le teste. </p><p class="calibre2">
Grant udì la porta chiuderglisi dietro, e lanciò un'occhiata alle sue spalle. Erano tutti dall'altra parte della porta di vetro, lo guardavano. Gennaro scosse la testa. </p><p class="calibre2">
Grant sapeva cosa significava. Non c'erano altre porte che portassero alla sala controllo. Gennaro e i ragazzi erano intrappolati là dentro. Tutto dipendeva da lui, adesso. </p><p class="calibre2">
 </p><p class="calibre2">
Grant si mosse lentamente, costeggiando le pareti del laboratorio, facendo allontanare i raptor da Gennaro e dai ragazzi. Riuscì a vedere un'altra porta, più vicina, con la scritta AL LABORATORIO. Chissà cos'era. Aveva un'idea e sperava fosse giusta. La porta aveva il simbolo blu del rischio biologico. I raptor si stavano avvicinando. Grant si voltò e si gettò contro la porta, la oltrepassò, entrò in un profondo, caldo silenzio. Si voltò. </p><p class="calibre2">
 <i class="calibre3">Sì. </i> </p><p class="calibre2">
Si trovava dove voleva, nella stanza di covatura artificiale: sotto le luci a raggi infrarossi, lunghi tavoli con file di uova e una bassa nebbiolina aderente. I bilancieri sui tavoli ticchettavano e ronzavano con movimento costante. La nebbiolina vi rifluiva sopra, scivolando sul pavimento, dove sva-niva, evaporava. Grant corse direttamente nel retro della stanza di covatura artificiale, entrò in un laboratorio dalle pareti di vetro con luci ultraviolette blu. I suoi vestiti ora rifulgevano di blu. Guardò attorno le provette di vetro con i reagenti, i bicchieri pieni di pipette, piatti di vetro... tutta la delicata attrezzatura da laboratorio. I raptor entrarono nella stanza, dapprima con cautela, annusando l'aria umida, guardando i lunghi tavoli oscillanti con le uova. L'animale capo si asciugò le fauci sanguinolente con il dorso dell'arto anteriore. Silenziosamente, i raptor passarono tra i tavoli. Gli animali si muovevano attraverso la stanza in modo coordinato, abbassando di tanto in tanto la testa per scrutare sotto i tavoli. Lo stavano cercando. </p><p class="calibre2">
Grant si accucciò, andò in fondo al laboratorio, alzò gli occhi e vide un pannello di metallo marcato con il teschio e le ossa incrociate. Una scritta diceva ATTENZIONE TOSSINE BIOGENETICHE A4. PRENDERE </p><p class="calibre2">
DEBITE PRECAUZIONI. Grant ricordava che Regis aveva detto che erano potenti veleni. Bastavano poche molecole per uccidere all'istante... Il pannello era attaccato alla superficie del tavolo del laboratorio. Grant non poteva farci passare sotto la mano. Cercò di aprirlo, ma non c'erano ante, né maniglie, nulla che potesse vedere... Grant si alzò lentamente, lanciò un'occhiata alla stanza principale. I raptor erano ancora tra i tavoli. Si voltò verso il pannello. Vide uno strano oggetto metallico sporgente dalla superficie del tavolo. Sembrava una presa elettrica da esterni con un coperchio circolare. Aprì il coperchio, vide un pulsante, lo schiacciò. Con un tenue sibilo, il pannello scivolò verso l'alto, verso il soffitto. Vide mensole di vetro, file di bottiglie segnate con il teschio e le ossa incrociate. Guardò attentamente le targhette: CCK-55... Tetra-alfaSecretina... Timolevina X-1612... Il liquido aveva un color verde pallido ai raggi ultravioletti. Accanto c'era un vassoio di vetro che conteneva delle siringhe. Le siringhe erano piccole, ognuna poteva contenere solo una minuscola quantità di liquido verde pallido. Accovacciatosi nell'oscurità bluastra, Grant raggiunse il vassoio con le siringhe. Gli aghi avevano cappucci di plastica. Rimosse un cappuccio, strappandolo con i denti. Guardò l'ago sottile. </p><p class="calibre2">
Avanzò. Verso i raptor. </p><p class="calibre2">
Aveva dedicato l'intera vita allo studio dei dinosauri. Adesso avrebbe verificato quanto realmente sapeva. I velociraptor erano piccoli dinosauri carnivori, come gli oviraptor e i dromeosauri, animali di cui s'era a lungo pensato che rubassero uova. Proprio come certi uccelli attuali mangiano le uova di altri uccelli, Grant aveva sempre supposto che i velociraptor avrebbero mangiato uova di dinosauro, all'occasione. Strisciò verso il tavolo delle uova più vicino alla stanza di covatura. Lentamente si alzò tra la nebbiolina e prese un grande uovo dal tavolo oscillante. L'uovo era grande quasi quanto un pallone da rugby, color crema con macchioline rosa pallido. Con attenzione lo tenne in mano mentre infilava l'ago attraverso il guscio e iniettava il contenuto della siringa. L'uovo rifulgeva di un blu pallido. </p><p class="calibre2">
Grant si chinò di nuovo. Sotto il piano, vide le gambe dei raptor e la nebbiolina che rifluiva dalla superficie del tavolo. Fece rotolare l'uovo iridescente lungo il pavimento, verso i raptor. I raptor alzarono gli occhi, udendo il debole rumore dell'uovo che rotolava, e mossero le teste a scatti. Poi ripresero la loro furtiva ricerca. </p><p class="calibre2">
L'uovo si fermò a diversi metri dal raptor più vicino. Dannazione! </p><p class="calibre2">
Grant fece tutto di nuovo: con calma si allungò per prendere un altro uovo, lo portò giù, vi iniettò il liquido e lo fece rotolare verso i raptor. Questa volta l'uovo s'arrestò vicino al piede di un velociraptor. Dondolò dolcemente, andando a toccargli la grossa zampa. Il raptor guardò giù, sorpreso, questo nuovo dono. Si chinò e annusò </p><p class="calibre2">
l'uovo rilucente. Per un po' lo fece rotolare con il muso sul pavimento. E lo lasciò. </p><p class="calibre2">
Il velociraptor si mise di nuovo in posizione eretta e si spostò lentamente, continuando a cercare. Non funzionava. </p><p class="calibre2">
Grant raggiunse un terzo uovo e lo iniettò con un'altra siringa. Tenne tra le mani l'uovo rilucente e lo fece rotolare di nuovo. Ma questa volta lo fece rotolare velocemente, come una palla da bowling. L'uovo rotolò rumorosamente per il pavimento. Uno degli animali udì il rumore - si abbassò - lo vide arrivare - e istintivamente inseguì l'oggetto in movimento, scivolando rapidamente tra i tavoli per intercettarlo. Le grandi mascelle schioccarono e lo morsicarono, rompendo il guscio. </p><p class="calibre2">
Il raptor si rizzò, il giallo albume gocciolava dalle fauci. Si leccò le labbra rumorosamente e sbuffò. Morse di nuovo e leccò l'uovo dal pavimento. Ma non sembrava minimamente disturbato. Si accucciò per mangiare di nuovo l'uovo rotto. Grant si accucciò per vedere cosa sarebbe successo... Attraverso la stanza, il raptor lo vide. </p><p class="calibre2">
 <i class="calibre3">Il raptor stava guardando dritto verso di lui. </i> </p><p class="calibre2">
Il velociraptor ringhiò in modo minaccioso. Si mosse verso Grant, attraversando la stanza per il lungo, con passi incredibilmente rapidi. Grant rimase scioccato nel vedere quanto accadeva, raggelò in preda al panico quando all'improvviso l'animale emise un suono ansimante, gorgogliante e il grande corpo crollò a terra. La pesante coda tonfò sul pavimento tra gli spasmi. Il raptor continuò a emettere suoni soffocati, interrotti da altre grida intermittenti. Bolle di schiuma gli uscivano dalla bocca. La testa ciondolava avanti e indietro. La coda cadeva e sbatteva. <i class="calibre3">E uno</i>,  <i class="calibre3"> </i> pensò Grant. </p><p class="calibre2">
Ma non moriva molto rapidamente. Pareva ci volesse un'infinità di tempo prima che morisse. Grant si alzò per prendere un altro uovo: e vide che gli altri raptor nella stanza erano rimasti come pietrificati. Ascoltavano i suoni dell'animale agonizzante. Uno drizzò la testa, poi un altro e un altro ancora. Il primo animale si spostò per vedere il raptor caduto. Il raptor morente ora si stava contorcendo, tutto il corpo si scuoteva sul pavimento. Emetteva gemiti pietosi. Gli uscivano così tante bolle di schiuma dalla bocca che Grant quasi non riusciva più a vedere la testa. Cadde riverso sul pavimento e gemette di nuovo. </p><p class="calibre2">
Il secondo raptor si chinò sopra l'animale caduto, per esaminarlo. Apparve come perplesso dinanzi a quegli spasmi di morte. Con cautela, guardò la testa schiumosa, poi si spostò giù, verso il collo che si contorceva, le costole che ansimavano, le zampe... </p><p class="calibre2">
E gli dette un morso sulla zampa posteriore. </p><p class="calibre2">
L'animale agonizzante ringhiò, d'improvviso sollevò la testa e girò rapidamente il corpo, affondando i denti nel collo dell'assalitore. <i class="calibre3">E due</i>,  <i class="calibre3"> </i> pensò Grant. </p><p class="calibre2">
Ma l'animale in piedi si liberò con uno strattone violento. Il sangue gli fluiva a fiotti dal collo. Colpì l'animale caduto con gli artigli posteriori e con un solo movimento rapido gli squarciò l'addome. Spirali d'intestino si riversarono a terra come grassi serpenti. Le grida dell'animale morente riempirono la stanza. L'assalitore si allontanò, come se lottare fosse diventato all'improvviso troppo problematico. Attraversò la stanza, si chinò e si rialzò con un uovo rilucente. Grant lo osservò mentre lo mordeva, la fulgida sostanza gli gocciolava dal mento. <i class="calibre3">E due. </i> </p><p class="calibre2">
Il secondo raptor fu colpito quasi istantaneamente: tossì e cadde riverso in avanti. Mentre cadeva, andò a sbattere sulla tavola. Dozzine di uova rotolarono da ogni parte. Grant le guardò con costernazione. Mancava ancora un terzo raptor. </p><p class="calibre2">
Grant aveva ancora una siringa. Con tutte quelle uova che ruzzolavano per il pavimento, avrebbe dovuto escogitare qualcos'altro. Stava cercando di decidere che fare quando l'ultimo animale sbuffò irritato. Grant alzò gli occhi: il raptor lo aveva individuato. </p><p class="calibre2">
L'ultimo raptor restò a lungo senza muoversi, lo fissava soltanto. Poi lentamente, con calma, venne avanti. Puntandolo. Muovendosi a scatti, su e giù, guardò prima sotto i tavoli, poi sopra. Si muoveva con prudenza, con cautela, senza quella rapidità di cui aveva dato prova col gruppo. Adesso era un animale solitario, attento. Non distolse mai gli occhi da Grant. Grant si guardò velocemente in giro. Non c'era alcun posto dove nascondersi. Nulla da fare... Lo sguardo di Grant era fisso sul raptor, che si muoveva lentamente di lato. Anche Grant si spostò. Cercava di tenere più tavoli che poteva tra lui e l'animale che avanzava. Lentamente... lentamente... si spostò a sinistra. Il raptor avanzava nel buio rossastro della stanza. Il respiro usciva in tenui soffi, attraverso le narici dilatate. Grant sentiva le uova rompersi sotto i piedi, il tuorlo gli si appiccicava alle suole delle scarpe. S'accovacciò, sentì il rigonfiamento della radio nella tasca. <i class="calibre3">La radio. </i> </p><p class="calibre2">
La tirò fuori di tasca e l'accese. </p><p class="calibre2">
«Pronto. Qui Grant». </p><p class="calibre2">
«Alan?», la voce di Ellie. «Alan?». </p><p class="calibre2">
«Ascolta», disse piano. «Parla soltanto». </p><p class="calibre2">
«Alan, sei tu?». </p><p class="calibre2">
«Parla», ripeté e spinse la radio attraverso il pavimento lontano da lui, verso il raptor che avanzava. </p><p class="calibre2">
Si accovacciò dietro una gamba del tavolo e attese. </p><p class="calibre2">
«Alan parlami, per piacere». </p><p class="calibre2">
Poi un rumore stridulo e silenzio. La radio restò muta. Il raptor avanzava. Un tenue respiro sibilante. La radio era ancora silenziosa. </p><p class="calibre2">
Che diavolo ha! Non ha capito? Nell'oscurità il raptor si avvicinava. </p><p class="calibre2">
«... Alan?». </p><p class="calibre2">
La voce metallica che proveniva dalla radio fece fermare l'animale. Annusò in aria come se sentisse qualcun altro nella stanza. </p><p class="calibre2">
«Alan sono io. Non so se riesci a sentirmi». </p><p class="calibre2">
Ora il raptor s'era allontanato da Grant e si spostava verso la radio. </p><p class="calibre2">
«Alan... per piacere...». </p><p class="calibre2">
Perché non aveva spinto la radio più lontano? Il raptor era andato verso la radio, ma era ancora vicino. La grande zampa scese molto vicino a lui. Grant vedeva la pelle rilucente di verde pallido, le strisce di sangue essiccato sull'artiglio ricurvo. Sentì il forte odore di rettile. </p><p class="calibre2">
«Alan, ascoltami... Alan?». </p><p class="calibre2">
Il raptor si chinò, dette un colpetto alla radio sul pavimento, timidamente. Dava le spalle a Grant. La grande coda era giusto sopra la testa di Grant. Grant si allungò, conficcò la siringa in profondità nella carne della coda e iniettò il veleno. </p><p class="calibre2">
Il velociraptor ringhiò e saltò. Con velocità impressionante roteò indietro verso Grant, a fauci spalancate. Le strinse con un colpo secco; si chiusero sulla gamba del tavolo. Alzò la testa di scatto. Il tavolo cadde, Grant finì </p><p class="calibre2">
all'indietro, ora completamente esposto. Il raptor incombeva su di lui; si alzò, andò a sbattere con la testa contro le luci infrarosse soprastanti, facendole roteare all'impazzata. </p><p class="calibre2">
«Alan?». </p><p class="calibre2">
Il raptor indietreggiò e sollevò la zampa artigliata per colpire. Grant rotolò, la zampa cadde giù violentemente, mancandolo per un pelo. Sentì un dolore bruciante lungo le scapole, l'improvvisa fuoriuscita di sangue sulla camicia. Rotolò per il pavimento, sbriciolando uova, imbrattandosi le mani, il volto. Il raptor scalciò di nuovo, scaraventando via la radio che sprizzò scintille. Ringhiò in preda all'ira, scalciò una terza volta. Grant raggiunse la parete, non aveva dove andare, l'animale alzò la zampa un'ultima volta. E capitombolò all'indietro. </p><p class="calibre2">
L'animale ansimava. Gli usciva schiuma dalla bocca. </p><p class="calibre2">
Gennaro e i ragazzi entrarono nella stanza. Grant fece loro segno di stare lontani. La ragazzina guardò l'animale morente e disse piano: «Uau». Gennaro aiutò Grant a rialzarsi. Si voltarono tutti e corsero verso la sala controllo. </p><p class="calibre2">
 </p><p class="calibre2">
<b class="calibre1">CONTROLLO </b></p><p class="calibre2">
 </p><p class="calibre2">
Tim rimase stupito di trovare lampeggiante lo schermo nella sala di controllo. Lex chiese: «Cos'è successo?». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Tim vide il dottor Grant che fissava lo schermo e muoveva con circospezione la mano sulla tastiera. «Non me ne intendo di computer», disse Grant scuotendo la testa. </p><p class="calibre2">
Ma Tim stava già scivolando sulla sedia. Toccò lo schermo rapidamente. Sui video-monitor poté vedere la nave avvicinarsi a Puntarenas. Ora distava solo duecento metri dal molo. Sull'altro monitor, vide il Lodge coi raptor che si sporgevano dal soffitto. Alla radio poteva udire i loro urli. </p><p class="calibre2">
«Fa' qualcosa, Timmy», disse Lex. </p><p class="calibre2">
Schiacciò SET GRIDS DNL, sebbene stesse lampeggiando. Lo schermo rispose: </p><p class="calibre2">
 </p><p class="calibre2">
ATTENZIONE: COMANDO NON ESEGUIBILE (POTENZA AUS. </p><p class="calibre2">
BASSA) </p><p class="calibre2">
 </p><p class="calibre2">
«Cosa significa?», chiese Tim. </p><p class="calibre2">
Gennaro schioccò le dita. «Questo è successo anche prima. Significa che la tensione ausiliaria è bassa. Devi inserire la tensione principale». </p><p class="calibre2">
«Davvero?». </p><p class="calibre2">
 </p><p class="calibre2">
Schiacciò ELECTRICAL MAIN. </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Tim gemette. </p><p class="calibre2">
«Che stai facendo adesso?», chiese Grant. L'intero schermo cominciava a lampeggiare. </p><p class="calibre2">
Tim schiacciò MAIN. Non accadde nulla. Lo schermo continuava a lampeggiare. Sentì lo stomaco stringergli per la paura. Tim Schiacciò MAIN GRID P. </p><p class="calibre2">
 </p><h1 class="calibre4">RETE PRINCIPALE NON ATTIVA </h1><p class="calibre2">
SOLO TENSIONE AUSILIARIA </p><p class="calibre2">
 </p><p class="calibre2">
Lo schermo stava ancora lampeggiando. Schiacciò MAIN SET I. </p><p class="calibre2">
 </p><h1 class="calibre4">TENSIONE PRINCIPALE ATTIVATA </h1><p class="calibre2">
 </p><p class="calibre2">
Le luci si riaccesero tutte nella stanza. Gli schermi monitor smisero di lampeggiare. «Ehi! Tutto a posto!». </p><p class="calibre2">
Tim schiacciò RESET GRID. Per un attimo non accadde nulla. Guardò i monitor, poi di nuovo lo schermo principale. </p><p class="calibre2">
 </p><p class="calibre2">
<b class="calibre1">Which Grid Do You Want to Reset? </b></p><p class="calibre2">
Park    Maint    Security    Lodge    Other </p><p class="calibre2">
 </p><p class="calibre2">
Grant disse qualcosa che sfuggi a Tim, che percepì solo l'emozione nella sua voce. Lo guardava preoccupato. </p><p class="calibre2">
Tim sentì il cuore scoppiargli in petto. Lex stava sbraitando contro di lui. Non voleva più guardare il monitor. Sentiva lo stridore metallico delle sbarre che venivano piegate sopra il Lodge e il ringhiare dei raptor. Sentì </p><p class="calibre2">
Malcolm dire: «Santiddio...». </p><p class="calibre2">
Premette LODGE. </p><p class="calibre2">
 </p><h1 class="calibre4">SPECIFICARE NUMERO GRIGLIA DA ATTIVARE </h1><p class="calibre2">
 </p><p class="calibre2">
Per un interminabile istante non riuscì a ricordare il numero, poi, quando gli tornò alla mente F4, premette il tasto. </p><p class="calibre2">
 </p><p class="calibre2">
GRIGLIA F4 LODGE ATTIVATA </p><p class="calibre2">
 </p><p class="calibre2">
Sul video apparve una cascata di scintille provenienti dal soffitto della camera dell'albergo. Poi lo schermo divenne bianco. Lex gridò: «Cosa hai fatto?», ma quasi immediatamente l'immagine riapparve e si videro i raptor intrappolati tra le sbarre che si divincolavano e stridevano in un luminoso lampeggiare di scintille. Muldoon e gli altri applaudirono con voce che risuonò metallica attraverso la radio. </p><p class="calibre2">
«Così», disse Grant dando una pacca sulla spalla di Tim. «Così! Ce l'hai fatta!». </p><p class="calibre2">
Stavano tutti saltando dalla gioia quando Lex disse: «E la nave?». </p><p class="calibre2">
«Cosa?». </p><p class="calibre2">
«La nave», disse la bambina indicando lo schermo. </p><p class="calibre2">
Sul monitor, gli edifici oltre la prua della nave apparivano molto più </p><p class="calibre2">
grandi e sembravano spostarsi a destra mentre la nave avanzava a sinistra preparandosi ad attraccare. </p><p class="calibre2">
Tim si rimise a sedere e osservò lo schermo. </p><p class="calibre2">
 <i class="calibre3"> </i></p><p class="calibre2">
 </p><p class="calibre2">
 </p><p class="calibre2">
Scrutò lo schermo. TeleCom VBB e TeleCom RSD avevano entrambi l'aria di aver qualcosa a che fare col telefono. Premette TELECOM RSD. </p><p class="calibre2">
 </p><p class="calibre2">
ABBIAMO 23 CHIAMATE E/O MESSAGGI IN ATTESA </p><p class="calibre2">
VOLETE ASCOLTARLI ADESSO? </p><p class="calibre2">
 </p><p class="calibre2">
Premette NO. </p><p class="calibre2">
«Magari uno di quei messaggi viene dalla nave», disse Lex. «Potrebbe essere un modo per avere il loro numero!». </p><p class="calibre2">
Il fratello la ignorò. </p><p class="calibre2">
 </p><h1 class="calibre4">FORMATE IL NUMERO CHE VOLETE CHIAMARE </h1><p class="calibre2">
O PREMERE F7 PER AVERE L'ELENCO </p><p class="calibre2">
 </p><p class="calibre2">
Tim premette F7 e lo schermo fu invaso da una valanga di nomi e numeri. Non erano in ordine alfabetico e gli ci volle un certo tempo per scorrerli e trovare ciò che cercava: </p><p class="calibre2">
 </p><p class="calibre2">
VLS ANNE B. (FREDDY) 708-3902 </p><p class="calibre2">
 </p><p class="calibre2">
Ora non gli restava che trovare il modo per fare la chiamata. Premette una serie di tasti sotto lo schermo: </p><p class="calibre2">
 </p><p class="calibre2">
CHIAMATE SUBITO O DOPO? </p><p class="calibre2">
 </p><p class="calibre2">
Premette SUBITO. </p><p class="calibre2">
 </p><p class="calibre2">
SPIACENTI. LA CHIAMATA NON PUÒ ESSERE INOLTRATA </p><p class="calibre2">
(ERRORE 598) </p><p class="calibre2">
RIPROVATE, PER FAVORE </p><p class="calibre2">
 </p><p class="calibre2">
Riprovò. </p><p class="calibre2">
Sentì il segnale di libero, seguito dal ronzio dei singoli numeri che venivano composti automaticamente in rapida successione. </p><p class="calibre2">
«Ci sei riuscito?», disse Grant. </p><p class="calibre2">
«Mica male, Timmy», disse Lex. «Ma sono quasi là». Sullo schermo, videro la prua della nave procedere lentamente verso il porto di Puntarenas. Udirono uno squillo acuto, poi una voce disse: «Ah, pronto, John, qui Freddy. Mi ricevi? Passo». </p><p class="calibre2">
Tim prese il telefono sulla console, ma udì solo il segnale di libero. </p><p class="calibre2">
«Ah, pronto, John, qui Freddy? Passo». </p><p class="calibre2">
« <i class="calibre3">Rispondi</i>»,  <i class="calibre3"> </i> disse Lex. </p><p class="calibre2">
Tutti si precipitarono a staccare ogni ricevitore in vista, ma non udirono che il segnale di libero. Finalmente Timmy vide un telefono al lato della console, con una spia intermittente. </p><p class="calibre2">
«Pronto, controllo. Qui Freddy, mi ricevete? Passo». </p><p class="calibre2">
Tim afferrò il ricevitore. «Pronto, qui Tim Murphy, ho bisogno che voi...» </p><p class="calibre2">
«Ripeti, non ho capito, John». </p><p class="calibre2">
«Non attraccate! Mi sentite?». </p><p class="calibre2">
Ci fu una pausa. Poi una voce perplessa disse: «Sembra la voce di un ragazzino». Tim disse: «Non attraccate! Ritornate all'isola!». </p><p class="calibre2">
Le voci erano distanti e disturbate. «Ha... nome era Murphy?», e un'altra voce disse: «Non ho capito... nome». </p><p class="calibre2">
Tim guardò freneticamente gli altri. Gennaro allungò la mano per prendere il telefono. «Lasciatelo fare a me questo. Puoi scoprire il suo nome?». Si udirono delle scariche. «...dev'essere uno scherzo oppure... un... fottuto radioamatore ...qualcosa». Tim stava armeggiando sulla tastiera, probabilmente c'era un modo per scoprire chi fosse Freddy... </p><p class="calibre2">
«Mi sentite?», disse Gennaro al telefono. «Se mi sentite, rispondete adesso, passo». </p><p class="calibre2">
«Figliolo», disse una voce strascicata, «non sappiamo chi diavolo tu sia, ma non sei divertente, siamo quasi al molo e abbiamo del lavoro da fare. Ora identificati in modo appropriato o lascia questo canale». Tim vide apparire sullo schermo: </p><p class="calibre2">
 </p><p class="calibre2">
FARREL, FREDERICK D. (CAPT.) </p><p class="calibre2">
 </p><p class="calibre2">
«Provi questa come identificazione, capitano Farrel», disse Gennaro. </p><p class="calibre2">
«Se non inverte la rotta e non ritorna immediatamente all'isola sarà colpevole di violazione dell'articolo 509 del Codice Marittimo Uniformato, sarà </p><p class="calibre2">
soggetto alla revoca della licenza, a multe superiori ai cinquantamila dollari e a cinque anni di galera. Ha sentito?». Ci fu un silenzio. </p><p class="calibre2">
«Capito, capitano Farrel?». </p><p class="calibre2">
Poi, in distanza, udirono una voce dire: «Capito», e un'altra voce disse: </p><p class="calibre2">
«Indietro tutta». La nave incominciò ad allontanarsi dal molo. Lex applaudì. Tim si lasciò andare contro lo schienale della sedia, asciugandosi il sudore sulla fronte. Grant disse: «Cos'è il Codice Marittimo Uniformato?». </p><p class="calibre2">
«Chi diavolo lo conosce», disse Gennaro. </p><p class="calibre2">
Tutti osservarono lo schermo con soddisfazione. L'imbarcazione si stava definitivamente allontanando dalla costa. </p><p class="calibre2">
«Immagino che la parte più difficile sia finita», disse Gennaro. Grant scosse la testa. «La parte difficile», disse, «è appena cominciata». </p><p class="calibre2">
 </p><p class="calibre2">
<b class="calibre1">SETTIMA ITERAZIONE </b></p><p class="calibre2">
 </p><p class="calibre2">
«Le matematiche richiederanno sempre maggior coraggio per affrontare le loro implicazioni». </p><h1 class="calibre4">IAN MALCOLM </h1><p class="calibre2">
 </p><p class="calibre2">
<b class="calibre1">DISTRUGGERE IL MONDO </b></p><p class="calibre2">
 </p><p class="calibre2">
Spostarono Muldoon in un'altra stanza del Lodge per liberare un letto. Hammond parve tornare in sé e cominciò a darsi da fare. </p><p class="calibre2">
«Bene», disse, «almeno il disastro è stato evitato». </p><p class="calibre2">
«Che disastro sarebbe?», chiese Malcolm, sospirando. </p><p class="calibre2">
«Be'», disse Hammond. «Non sono riusciti a scappare e a invadere il mondo». </p><p class="calibre2">
Malcolm si appoggiò su un gomito. «Era preoccupato per questo?». </p><p class="calibre2">
«Sicuramente il rischio era quello», disse Hammond. «Questi animali, in mancanza di altri predatori, potevano distruggere il pianeta». </p><p class="calibre2">
« <i class="calibre3">Idiota</i>,  <i class="calibre3"> </i> egotista maniaco», disse Malcolm infuriato. «Ha idea di che sta dicendo? Pensa di poter distruggere il pianeta? Accidenti, deve averle proprio dato alla testa il potere». Malcolm sprofondò di nuovo nel letto. «Non può distruggere questo pianeta. Nemmeno un po'». </p><p class="calibre2">
«La maggior parte della gente crede che il pianeta sia in pericolo», disse Hammond con freddezza. </p><p class="calibre2">
«Be', non lo è», disse Malcolm. </p><p class="calibre2">
Tutti gli esperti concordano sul fatto che il nostro pianeta è nei guai». Malcolm sospirò. «Lasci che le dica qualcosa del nostro pianeta», disse. </p><p class="calibre2">
«Il nostro pianeta ha quattro miliardi e mezzo di anni. Su questo pianeta la vita è esistita quasi da allora. Tre virgola otto miliardi di anni. I primi bat-teri. E, più tardi, i primi organismi pluricellulari, poi le prime creature complesse, nel mare, sulla terra. Poi le grandi epoche ricche di animali: gli anfibi, i dinosauri, i mammiferi, ognuna della durata di milioni e milioni di anni. Grandi dinastie di animali sono nate, hanno prosperato, si sono estinte. Tutto questo è avvenuto su uno sfondo di cataclismi continui e violenti, catene montuose che si spingevano verso l'alto e poi venivano erose, impatti con comete, eruzioni vulcaniche, oceani che si alzavano e si abbassavano, interi continenti che si spostavano... Cambiamenti senza fine, costanti e violenti... Perfino oggi, la caratteristica più considerevole del pianeta deriva dalla collisione di due grandi continenti che si deformarono per milioni di anni fino a formare la catena montuosa dell'Himalaya. Il pianeta è </p><p class="calibre2">
sopravvissuto a tutto, nel corso del tempo. Sopravvivrà certamente anche a noi». </p><p class="calibre2">
Hammond aggrottò la fronte. «Proprio perché è durato a lungo», disse, </p><p class="calibre2">
«non vuol dire che sia immortale. Se ci fosse un incidente radioattivo...». </p><p class="calibre2">
«Supponiamo che ce ne sia stato uno», disse Malcolm. «Diciamo che ce ne sia stato uno molto brutto, con la morte di tutte le piante e di tutti gli animali, e con la terra che si surriscalda per centomila anni. La vita sopravvivrebbe lo stesso, da qualche parte: nel sottosuolo, o forse congelata nel ghiaccio artico. E dopo tutti quegli anni, quando il pianeta abbia cessato d'essere inospitale, la vita rifiorirebbe. Il processo evolutivo ricomincerebbe da capo. Potrebbero essere necessari alcuni miliardi di anni, prima che la vita riacquisti la sua varietà attuale. E naturalmente sarebbe diversa da quella che è adesso. Ma la terra sopravvivrebbe alla nostra follia. La vita sopravvivrà alla nostra follia. Solo noi», disse Malcolm, «pensiamo di no». Hammond disse: «Be', se lo strato di ozono diventasse più sottile...». </p><p class="calibre2">
«Ci saranno più radiazioni ultraviolette che raggiungono la superficie. E </p><p class="calibre2">
con questo?». </p><p class="calibre2">
«Be', provocherà molti cancri della pelle». </p><p class="calibre2">
Malcolm scosse il capo. «Le radiazioni ultraviolette fanno bene alla vita. È energia potente. Promuove mutazioni, cambiamenti. Molte nuove forme di vita prospereranno, se aumenteranno le radiazioni UV». </p><p class="calibre2">
«E molte altre si estingueranno», disse Hammond. </p><p class="calibre2">
Malcolm sospirò. «Pensa che una cosa del genere accadrebbe per la prima volta? Cosa sa a proposito dell'ossigeno?». </p><p class="calibre2">
«So che è necessario per la vita». </p><p class="calibre2">
«Lo è  <i class="calibre3">adesso</i>»,  <i class="calibre3"> </i> disse Malcolm. «Ma l'ossigeno in realtà è un veleno metabolico. È un gas corrosivo, come il fluoro che viene usato per incidere il vetro. E quando l'ossigeno fu prodotto per la prima volta come elemento di scarto da certe cellule vegetali - diciamo circa tre miliardi di anni fa - mise in crisi tutte le altre forme di vita del pianeta. Queste cellule vegetali inquinavano l'ambiente con un veleno mortale. Esalavano un gas letale e ne provocavano la concentrazione. Un pianeta come Venere possiede meno dell' 1% di ossigeno. Sulla terra, la concentrazione di ossigeno crebbe rapidamente: cinque, dieci, infine ventuno per cento! La terra aveva un'atmosfera di veleno puro! Incompatibile con la vita!». Hammond aveva l'aria irritata. «Dove vuole arrivare? Vuole forse dire che anche gli attuali agenti inquinanti verranno neutralizzati, integrati?». </p><p class="calibre2">
«No», disse Malcolm. «Voglio dire che la vita sulla terra riesce a badare a se stessa. Nel pensiero degli esseri umani, cento anni sono un periodo lungo. Un centinaio d'anni fa non avevamo automobili, aeroplani, computer e vaccini... Era un mondo totalmente diverso. Ma per la terra, cent'anni sono  <i class="calibre3">niente. </i> Un milione d'anni sono  <i class="calibre3">niente. </i> Questo pianeta vive e respira su una scala molto più vasta. Non possiamo immaginare i suoi ritmi lenti e potenti e non abbiamo l'umiltà di provarci. Abitiamo qui solo da un batter d'occhio. Se domani non ci fossimo più, la Terra non sentirebbe la nostra mancanza». </p><p class="calibre2">
«E potremmo già essere scomparsi davvero», disse Hammond, risentito. </p><p class="calibre2">
«Sì», disse Malcolm. «Potremmo». </p><p class="calibre2">
«Allora che sta dicendo? Non dovremmo aver cura dell'ambiente?». </p><p class="calibre2">
«No, naturalmente no». </p><p class="calibre2">
«Allora cosa?». </p><p class="calibre2">
Malcolm tossì e fissò un punto lontano «Siamo chiari. Il pianeta non è in pericolo.  <i class="calibre3">Noi  </i> siamo in pericolo. Non abbiamo il potere di distruggere il pianeta: o di salvarlo. Ma abbiamo il potere di salvare noi stessi». </p><p class="calibre2">
 </p><p class="calibre2">
<b class="calibre1">SOTTO CONTROLLO </b></p><p class="calibre2">
 </p><p class="calibre2">
Erano trascorse quattro ore. Era pomeriggio, il sole stava tramontando. Nella sala controllo era tornata l'aria condizionata e il computer funzionava a dovere. Per quanto avevano potuto stabilire, delle ventiquattro persone nell'isola otto erano morte e sei mancavano ancora all'appello. Il Centro visitatori e il Safari Lodge erano entrambi sicuri e il perimetro settentrionale sembrava sgombro da dinosauri. Avevano chiamato le autorità di San José </p><p class="calibre2">
in soccorso. La guardia nazionale del Costa Rica era in arrivo, era stato detto, e anche un'avioambulanza per portare Malcolm all'ospedale. Ma per telefono, la guardia costaricana era stata estremamente cauta; ci sarebbe stato senza dubbio un andirivieni di telefonate tra San José e Washington prima che gli aiuti venissero finalmente inviati nell'isola. E adesso si stava facendo tardi; se gli elicotteri non arrivavano presto, avrebbero dovuto aspettare fino alla mattina dopo. Nel frattempo, non c'era nient'altro da fare che aspettare. La nave stava tornando; l'equipaggio aveva scoperto tre giovani raptor scorrazzare tra le cabine di poppa e aveva ucciso gli animali. Sull'lsla Nublar, l'immediato pericolo pareva superato; erano tutti nel Centro visitatori o nel Lodge. Tim aveva lavorato piuttosto bene con il computer e aveva acceso un nuovo schermo. </p><p class="calibre2">
 </p><p class="calibre2">
<b class="calibre1">Totale Animali </b></p><p class="calibre2">
<b class="calibre1">292</b></p><p class="calibre2">
<b class="calibre1">   </b></p><p class="calibre2">
 <i class="calibre3"><b class="calibre1">Specie </b></i></p><p class="calibre2">
 <i class="calibre3"><b class="calibre1">Previste</b></i></p><p class="calibre2">
 <i class="calibre3"><b class="calibre1">Trovate </b></i></p><p class="calibre2">
 <i class="calibre3"><b class="calibre1">Versione </b></i></p><p class="calibre2">
Tyrannosaurus </p><p class="calibre2">
2</p><p class="calibre2">
1 </p><p class="calibre2">
4.1 </p><p class="calibre2">
Maiasaurus </p><p class="calibre2">
22</p><p class="calibre2">
20 </p><p class="calibre2">
?? </p><p class="calibre2">
Stegosaurus </p><p class="calibre2">
4</p><p class="calibre2">
1 </p><p class="calibre2">
3.9 </p><p class="calibre2">
Trìceratopus </p><p class="calibre2">
8</p><p class="calibre2">
6 </p><p class="calibre2">
3.1 </p><p class="calibre2">
Procompsignathus </p><p class="calibre2">
65</p><p class="calibre2">
64 </p><p class="calibre2">
?? </p><p class="calibre2">
Othnelia </p><p class="calibre2">
23</p><p class="calibre2">
15 </p><p class="calibre2">
3.1 </p><p class="calibre2">
Velociraptor </p><p class="calibre2">
37</p><p class="calibre2">
27 </p><p class="calibre2">
?? </p><p class="calibre2">
Apatosaurus </p><p class="calibre2">
17</p><p class="calibre2">
12 </p><p class="calibre2">
3.1 </p><p class="calibre2">
Hadrosaurus </p><p class="calibre2">
11</p><p class="calibre2">
5 </p><p class="calibre2">
3.1 </p><p class="calibre2">
Dilophosaurus </p><p class="calibre2">
7</p><p class="calibre2">
4 </p><p class="calibre2">
4.3 </p><p class="calibre2">
Pterosaurus </p><p class="calibre2">
6</p><p class="calibre2">
5 </p><p class="calibre2">
4.3 </p><p class="calibre2">
Hypsilophodon </p><p class="calibre2">
34</p><p class="calibre2">
14 </p><p class="calibre2">
?? </p><p class="calibre2">
Euplocephalus </p><p class="calibre2">
16</p><p class="calibre2">
9 </p><p class="calibre2">
4.Ò </p><p class="calibre2">
Styracosaurus </p><p class="calibre2">
18</p><p class="calibre2">
7 </p><p class="calibre2">
3.9 </p><p class="calibre2">
Callovasaurus </p><p class="calibre2">
22</p><p class="calibre2">
13 </p><p class="calibre2">
4.1 </p><p class="calibre2">
<b class="calibre1">Totale </b></p><p class="calibre2">
<b class="calibre1">292</b></p><p class="calibre2">
<b class="calibre1">203  </b> </p><p class="calibre2">
 </p><p class="calibre2">
«Che diavolo sta succedendo adesso?», chiese Gennaro. «Dice che ora ci sarebbero meno animali?». </p><p class="calibre2">
Grant annuì. «È probabile». </p><p class="calibre2">
Ellie disse: «Jurassic Park è finalmente tornato sotto controllo». </p><p class="calibre2">
«Che significa?». </p><p class="calibre2">
«Equilibrio». Grant indicò i monitor. Su uno di quelli, gli ipsilofodonti balzavano in aria, mentre un gruppo di velociraptor entrava nel campo da ovest. </p><p class="calibre2">
«I reticolati sono rimasti senza corrente per ore», disse Grant. «Gli animali si stanno mescolando gli uni agli altri. Le popolazioni cercano di raggiungere l'equilibrio: un vero equilibrio giurassico». </p><p class="calibre2">
«Non credo che questo dovesse accadere», disse Gennaro. «Non era previsto che gli animali si mischiassero». </p><p class="calibre2">
«Be', lo stanno facendo». </p><p class="calibre2">
Su un altro monitor, Grant vide un gruppo di raptor correre a tutta velocità per un campo aperto verso un adrosauro di quattro tonnellate. L'adrosauro si girò per darsi alla fuga, ma uno dei raptor gli saltò sul dorso, mordendolo lungo il collo, mentre gli altri corsero avanti, lo circondarono, gli morsero le gambe, saltarono in alto per sventrargli la pancia con i potenti artigli. In pochi minuti, sei raptor avevano abbattuto un animale molto più </p><p class="calibre2">
grosso di loro. </p><p class="calibre2">
Grant fissava, in silenzio. </p><p class="calibre2">
Ellie disse: «L'avevi immaginato così?». </p><p class="calibre2">
«Non so che cos'ho immaginato», disse. Osservava il monitor. «No, non esattamente». </p><p class="calibre2">
Muldoon disse con calma: «Sa, sembra che tutti i raptor adulti siano fuori, proprio in questo momento». In un primo momento Grant non ci fece molto caso. Osservava solo i monitor, l'interazione di grandi animali. A sud, lo stegosauro stava roteando la coda ricoperta di creste, girando con circospezione attorno al cucciolo di tirannosauro che lo osservava confuso e di tanto in tanto si protendeva per morsicare vanamente le creste. Nel settore occidentale, i triceratopi adulti stavano combattendo tra loro, caricando e incrociando le corna. Un animale giaceva già a terra ferito e agonizzante. </p><p class="calibre2">
Muldoon disse: «Ci rimane ancora un'ora buona di luce, dottor Grant. Se vuole provare a cercare quel nido». </p><p class="calibre2">
«Giusto», disse Grant. «Ci provo». </p><p class="calibre2">
«Stavo pensando», disse Muldoon, «che quando arriveranno i costaricani, probabilmente penseranno che l'isola possa costituire un problema militare. Qualcosa da distruggere il più rapidamente possibile». </p><p class="calibre2">
«Dannatamente giusto», disse Gennaro. </p><p class="calibre2">
«La bombarderanno dal cielo», disse Muldoon. «Forse col napalm, forse anche coi gas nervini. Ma dal cielo». </p><p class="calibre2">
«Spero lo facciano», disse Gennaro. «Quest'isola è troppo pericolosa. Ogni animale su quest'isola dev'essere distrutto, prima lo fanno meglio è». Grant disse: «Questo non mi convince». Si alzò in piedi. «Su, cominciamo». </p><p class="calibre2">
«Non credo lei capisca, Alan», disse Gennaro. «Per me quest'isola è </p><p class="calibre2">
troppo pericolosa. Dev'essere distrutta. Ogni animale su quest'isola deve venire distrutto, e questo è quanto farà la guardia nazionale del Costa Rica. Penso dovremmo lasciar tutto alle loro mani esperte. Capisce quello che sto dicendo?». </p><p class="calibre2">
«Perfettamente», rispose Grant. </p><p class="calibre2">
«Allora qual è il suo problema?», chiese Gennaro. «È un'operazione militare. Va lasciata a loro». A Grant doleva la schiena, nel punto dove il raptor gli aveva conficcato gli artigli. «No», disse. «Dobbiamo occuparcene noi». </p><p class="calibre2">
«Va affidata a esperti», disse Gennaro. </p><p class="calibre2">
Grant ricordò di avere trovato Gennaro, appena sei ore prima, rannicchiato e terrorizzato nella cabina dell'autocarro nell'edificio manutenzione. All'improvviso perse le staffe e sbatté l'avvocato contro il muro. «Ascolti, piccolo bastardo, è responsabile di questa situazione e adesso dovrà affrontarla». </p><p class="calibre2">
«Sì, è quello che sto facendo», disse Gennaro, tossendo. </p><p class="calibre2">
«No, non lo sta facendo. Non ha fatto che sottrarsi alle sue responsabilità, sin dall'inizio». </p><p class="calibre2">
«Al diavolo!». </p><p class="calibre2">
«Ha impiegato il denaro degli investitori in un'attività di cui non capiva nulla. Era comproprietario di un affare che non ha seguito. Non ha controllato le attività di un uomo che sapeva bugiardo per esperienza e ha permesso a quell'uomo di far casino con la tecnologia più pericolosa della storia dell'uomo. Direi che si è sottratto a tutte le sue responsabilità». Gennaro tossì. «Be', ora le assumo». </p><p class="calibre2">
«No», disse Grant. «Le sta ancora evitando. E non può più farlo». Rilasciò Gennaro che si chinò per riprendere fiato. Grant si girò verso Muldoon. «Che genere di armi abbiamo?». Muldoon disse: «Abbiamo qualche rete elettrificata e arpioni per elettroshock». </p><p class="calibre2">
«Buoni?», chiese. </p><p class="calibre2">
«Sono simili agli arpioni per catturare gli squali. Hanno sulla punta un condensatore esplosivo, che rilascia la scarica elettrica al contatto. Alta tensione, bassa intensità di corrente. Non letale, ma efficacissimo». </p><p class="calibre2">
«Non va bene», disse Grant. «Non per il nido». </p><p class="calibre2">
«Che nido?», chiese Gennaro, tossendo. </p><p class="calibre2">
«Il nido dei raptor», disse Ellie. </p><p class="calibre2">
«Il  <i class="calibre3">nido dei </i> raptor?». </p><p class="calibre2">
Grant stava dicendo: «Ha qualche collare radiotrasmittente?». </p><p class="calibre2">
«Certo che li abbiamo», disse Muldoon. </p><p class="calibre2">
«Ne prenda uno. Non c'è altro che possiamo usare come arma di difesa?». Muldoon scosse la testa. </p><p class="calibre2">
«Be', prenda quello che può». </p><p class="calibre2">
Muldoon si allontanò. Grant si voltò verso Gennaro. «La sua isola è un casino, signor Gennaro. Il suo esperimento è un casino. Va ripulito. Ma non si può fare finché non se ne individua l'estensione. E per questo dobbiamo trovare i nidi nell'isola. Specialmente i nidi dei raptor. Saranno ben nascosti. Ma dobbiamo trovarli, ispezionarli e contare le uova. Dobbiamo poter rendere conto di ogni animale nato in quest'isola. Poi possiamo bruciarla. Ma prima, dobbiamo fare un lavoretto». </p><p class="calibre2">
 </p><p class="calibre2">
Ellie stava osservando la mappa elettronica sulla parete che adesso mostrava le specie animali. Tim era indaffarato alla tastiera. Lei indicò la mappa. «I raptor sono localizzati nella zona meridionale, giù, dove ci sono i campi con i vapori vulcanici. Forse amano il caldo.» </p><p class="calibre2">
«C'è qualche posto per nascondersi laggiù?». </p><p class="calibre2">
«Direi di sì», disse lei. «Ci sono massicce opere idrauliche in cemento, per controllare l'afflusso dell'acqua nella pianura meridionale. Una grande area sotterranea. Acqua e ombra». </p><p class="calibre2">
Grant annuì. «Allora saranno lì». </p><p class="calibre2">
Ellie disse: «Credo ci sia anche un accesso dalla spiaggia». Si voltò verso la console e disse: «Tim, mostraci gli spaccati delle opere idrauliche». Tim non stava ascoltando. </p><p class="calibre2">
«Tim?». </p><p class="calibre2">
Era chino sulla tastiera. «Un momento», disse. «Ho trovato qualcosa». </p><p class="calibre2">
«Cos'è?». </p><p class="calibre2">
«È una specie di magazzino sotterraneo non identificato. Non so cosa ci sia». </p><p class="calibre2">
«Allora potrebbero esserci armi», disse Grant. </p><p class="calibre2">
Erano tutti dietro l'edificio di manutenzione, aprirono la serratura di una porta di sicurezza d'acciaio, la sollevarono e scoprirono dei gradini di cemento che scendevano in profondità. «Maledetto Arnold», disse Muldoon, zoppicando per gli scalini. «Deve averlo sempre saputo che c'era questo». </p><p class="calibre2">
«Forse no», disse Grant. «Non ha cercato di venir con noi». </p><p class="calibre2">
«Be', allora Hammond lo sapeva. Qualcuno lo sapeva». </p><p class="calibre2">
«Dov'è Hammond adesso?». </p><p class="calibre2">
«Ancora nel Lodge». </p><p class="calibre2">
Arrivarono in fondo alle scale e s'imbatterono in file di maschere antigas appese alla parete, in contenitori di plastica. Illuminarono con le torce più </p><p class="calibre2">
in profondità la stanza e videro parecchi pesanti cubi di vetro alti cinquanta centimetri con coperchi d'acciaio. Grant osservò piccole sfere scure all'interno dei cubi. Era come stare in una stanza di macinini giganti per il pepe, pensò. </p><p class="calibre2">
Muldoon tolse il coperchio a un cubo, allungò il braccio e prelevò una sfera. La voltò verso la luce, aggrottando la fronte. «Che mi venga un colpo». </p><p class="calibre2">
«Che cos'è?», chiese Grant. </p><p class="calibre2">
«MORO 12», disse Muldoon. «A gas nervino. Queste sono bombe a mano. Mucchi e mucchi di bombe a mano». </p><p class="calibre2">
«Cominciamo», disse Grant cupo. </p><p class="calibre2">
 </p><p class="calibre2">
«Le piaccio», disse Lex sorridendo. Erano nell'autorimessa del Centro visitatori, vicino al piccolo raptor che Grant aveva catturato nel cunicolo. Stava accarezzando il raptor attraverso le sbarre della gabbia. L'animale si strofinava contro la sua mano. </p><p class="calibre2">
«Stai attenta», disse Muldoon. «Possono darti un brutto morso». </p><p class="calibre2">
«Le piaccio», disse Lex. «Si chiama Clarence». </p><p class="calibre2">
«Clarence?». </p><p class="calibre2">
«Si», disse Lex. </p><p class="calibre2">
Muldoon teneva in mano il collare di pelle con attaccata la piccola scatola di metallo. Grant udì un «bip» acuto nelle cuffie. «È difficile mettere il collare all'animale?». </p><p class="calibre2">
«Non ci proverei», disse Muldoon. «Sono imprevedibili». </p><p class="calibre2">
«Scommetto che a me lo lascerà fare», disse Lex. </p><p class="calibre2">
Muldoon dette il collare a Lex, lei lo tenne in modo che il raptor potesse annusarlo. Poi lentamente lo fece scivolare attorno al collo dell'animale. Il raptor diventò d'un verde più brillante quando Lex gliel'allacciò e serrò la copertura di Velcro sopra la fibbia. Poi l'animale si rilassò e tornò pallido. </p><p class="calibre2">
«Dannazione», disse Muldoon. </p><p class="calibre2">
«È un camaleonte», disse Lex. </p><p class="calibre2">
«Gli altri raptor non potrebbero fare questo», disse Muldoon. «Questo animale deve essere diverso. A proposito», disse, voltandosi verso Grant, </p><p class="calibre2">
«se sono nate tutte femmine, come fanno a procreare? Aveva detto qualcosa riguardo al DNA di rana». </p><p class="calibre2">
«Non DNA di rana», disse Grant. «DNA di anfibio. Ma il fenomeno è </p><p class="calibre2">
molto ben documentato soprattutto nel caso delle rane. Specialmente delle rane dell'Africa Occidentale, se ben ricordo». </p><p class="calibre2">
«Di che fenomeno si tratta?». </p><p class="calibre2">
«Transizione di genere», disse Grant. «In realtà, è evidente proprio nel cambiamento di sesso». Grant spiegò che moltissime piante e animali avevano la capacità di cambiare sesso nel corso della loro vita: orchidee, alcuni pesci e gamberi e anche le rane. Rane che erano state viste deporre uova potevano trasformarsi, in un periodo di pochi mesi, in maschi completi. Prima adottavano la posizione di combattimento dei maschi, sviluppavano il fischio d'accoppiamento dei maschi; poi si trasformavano del tutto e più </p><p class="calibre2">
tardi si accoppiavano con successo con le femmine. </p><p class="calibre2">
«Sta scherzando», disse Gennaro. «E come può succedere?». </p><p class="calibre2">
«Pare che il cambiamento sia stimolato da un ambiente in cui tutti gli animali sono dello stesso sesso. In questa situazione, alcuni anfibi iniziano spontaneamente a cambiare sesso, da femmina a maschio». </p><p class="calibre2">
«E crede che questo sia successo ai dinosauri?». </p><p class="calibre2">
«Finché non abbiamo una spiegazione migliore, sì», disse Grant. «Penso che sia successo questo. Ora, andiamo a trovare questo nido?». </p><p class="calibre2">
 </p><p class="calibre2">
Si ammucchiarono nella Jeep, e Lex sollevò il raptor dalla gabbia. L'animale pareva piuttosto tranquillo, quasi remissivo nelle sue mani. Gli dette un'ultima pacchetta sulla testa e lo lasciò andare. L'animale non voleva andarsene. </p><p class="calibre2">
«Dài, vai, sciò!», disse Lex. «Va' a casa!». </p><p class="calibre2">
Il raptor si voltò e corse via tra le piante. </p><p class="calibre2">
Grant impugnò il ricevitore e si mise le cuffie. Muldoon guidava. L'auto sobbalzava lungo la strada principale, procedendo verso sud. Gennaro si voltò verso Grant e disse: «Com'è questo nido?». </p><p class="calibre2">
«Non lo sa nessuno», disse Grant. </p><p class="calibre2">
«Ma pensavo che l'avesse trovato». </p><p class="calibre2">
«Ho trovato nidi di dinosauro  <i class="calibre3">fossilizzati</i>»,  <i class="calibre3"> </i> disse Grant. «Ma tutti i fossili sono deformati dal peso dei millenni. Abbiamo fatto qualche ipotesi, qualche supposizione, ma nessuno sa realmente come sono fatti i nidi». Grant ascoltava i «bip». Fece segno a Muldoon di dirigersi più lontano verso ovest. Sembrava sempre più che Bilie avesse ragione: il nido era nei campi vulcanici meridionali. </p><p class="calibre2">
Grant proseguì: «Nulla è chiaro riguardo al comportamento nidiace», disse. Si mise a spiegare dei rettili moderni, come i coccodrilli e gli alligatori. Nemmeno il loro comportamento nidiace era del tutto chiaro. L'alligatore americano era il più studiato di tutti e, nel suo caso, solo le femmine facevano la guardia al nido, e solo sino al momento della nascita. L'alligatore maschio trascorre giorni e giorni all'inizio della primavera sdraiato accanto alla femmina in atteggiamento d'accoppiamento, le soffia bolle sulle guance e le dà altri segni di attenzione virile al fine di renderla ricettiva, e così la induce infine a sollevare la coda per permettergli, mentre giace al suo fianco, di introdurre il pene. Quando la femmina ha finito di costruire il nido, due mesi più tardi, il maschio è sparito da tempo. E sebbene la femmina faccia ferocemente la guardia al suo nido di fango a forma di cono, alto un metro, la sua attenzione scema con il passare del tempo, e di solito abbandona le uova nel momento in cui i piccoli alligatori cominciano a squittire e a emergere dai gusci. Così, allo stato brado, un piccolo alligatore comincia la sua vita completamente da solo, e per questo ha l'addome pieno di tuorlo d'uovo, per potersi nutrire nei primi giorni. </p><p class="calibre2">
«Gli alligatori adulti non proteggono quindi i piccoli?». </p><p class="calibre2">
«Non come l'intendiamo noi», disse Grant. «Entrambi i genitori biologici abbandonano la prole. Ma c'è una sorta di protezione di gruppo. I giovani alligatori emettono un caratteristico grido di pericolo che induce qualsiasi adulto che lo oda - genitore o no - a prestar loro assistenza con un contrattacco completo e violento. Non un mero sfoggio di minaccia. Un attacco vero e proprio». </p><p class="calibre2">
«Oh!». Gennaro ammutolì. </p><p class="calibre2">
«Ma questa, sotto tutti gli aspetti, è una caratteristica distintiva dei rettili», continuò Grant. «Per esempio, il più grande problema degli alligatori è </p><p class="calibre2">
mantenere fresche le uova. I nidi si trovano sempre in luoghi ombrosi. Basta una temperatura di 37 °C per uccidere un uovo di alligatore; la madre fa quindi la guardia alle uova soprattutto per mantenerle fresche». </p><p class="calibre2">
«E i dino non sono rettili», disse Muldoon laconicamente. </p><p class="calibre2">
«Esatto. Il comportamento nidiace dei dinosauri potrebbe essere molto più simile a quello di una varietà di uccelli». </p><p class="calibre2">
«In altre parole non lo sa», disse Gennaro, irritandosi. «Non sa com'è </p><p class="calibre2">
fatto il nido?». </p><p class="calibre2">
«No», disse Grant. «Non lo so». </p><p class="calibre2">
«Bene», disse Gennaro. «Dannati esperti». </p><p class="calibre2">
Grant non gli badò. Sentiva già l'odore di zolfo. E proprio davanti vide il vapore che si alzava sui campi vulcanici. </p><p class="calibre2">
 </p><p class="calibre2">
Il terreno era caldo, pensò Gennaro mentre camminavano. Era veramente  <i class="calibre3">caldo. </i> Qua e là il fango usciva in bolle e schizzava sul terreno. Il nauseabondo vapore solforoso sibilava in grandi pennacchi alti quanto un uomo. Gli pareva di camminare attraverso l'inferno. </p><p class="calibre2">
Guardò Grant, che procedeva con le cuffie in testa, ascoltando i «bip». Grant con i suoi stivali da cowboy, i jeans e la camicia hawaiana, con l'aria molto tranquilla. Gennaro non era calmo per niente. Era spaventato di trovarsi in quel fetido posto infernale, con i velociraptor in giro chi sa dove. Non riusciva a capire come Grant potesse essere così calmo. E la donna. La Sattler. Procedeva anche lei con loro, si guardava tranquillamente in giro. </p><p class="calibre2">
«Non è preoccupato?», chiese Gennaro. «Voglio dire, non ha paura?». </p><p class="calibre2">
«Dobbiamo farlo», disse Grant. Non aggiunse altro. </p><p class="calibre2">
Avanzavano tutti tra gli spruzzi di vapore gorgogliante. Gennaro toccava con le dita le granate a gas che aveva allacciato alla cintura. Si girò verso Ellie. «Perché non è preoccupato?». </p><p class="calibre2">
«Magari lo è», disse. «Ma c'è anche il fatto che ha pensato a questo per tutta la sua vita». </p><p class="calibre2">
Gennaro annuì e si domandò che genere di sensazione potesse essere. Se esistesse qualcosa che lui avesse atteso per tutta la sua vita. Decise che non c'era nulla. </p><p class="calibre2">
 </p><p class="calibre2">
Grant socchiuse gli occhi alla luce del sole. Davanti, attraverso i veli del vapore, si accovacciò un animale, guardandoli. Poi scappò via. </p><p class="calibre2">
«Era il nostro raptor?», chiese Ellie. </p><p class="calibre2">
«Credo di sì. O un altro. Un cucciolo, comunque». </p><p class="calibre2">
«Ci sta facendo strada?», chiese Ellie. </p><p class="calibre2">
«Forse». Ellie gli aveva raccontato che i raptor avevano giocato vicino alla recinzione per occupare la sua attenzione mentre un altro si arrampicava sul tetto. Se fosse stato vero, tale comportamento implicava una capacità mentale che superava quella di quasi tutte le forme di vita sulla Terra. Nella concezione classica, la capacità di inventare ed eseguire piani si riteneva limitata a tre specie: scimpanzé, gorilla ed esseri umani. Ora c'era la possibilità che anche un dinosauro la possedesse. </p><p class="calibre2">
Il raptor ricomparve, sfrecciando sotto la luce, poi saltò via con uno squittio. Sembrava davvero che stesse facendo loro strada. Gennaro aggrottò la fronte. «Quanto sono svegli?», chiese. </p><p class="calibre2">
«Se li pensa come uccelli», disse Grant, «allora c'è da domandarselo. Alcuni studi recenti dimostrano che il pappagallo grigio ha altrettanta intelligenza simbolica di uno scimpanzé. Ed è certo che gli scimpanzé possono usare il linguaggio. Ora i ricercatori hanno scoperto che i pappagalli hanno uno sviluppo tipo pari a quello di un bambino di tre anni, ma la loro intelligenza è fuori discussione. I pappagalli possono ragionare per via simbolica». </p><p class="calibre2">
«Ma non ho mai sentito dire che qualcuno sia stato ucciso da un pappagallo», borbottò Gennaro. </p><p class="calibre2">
 </p><p class="calibre2">
In lontananza udivano il rumore della risacca sulla costa dell'isola. Ora s'erano lasciati dietro i campi vulcanici ed erano di fronte a una spianata di massi. Il piccolo raptor s'arrampicò su una roccia, poi d'un tratto scomparve. </p><p class="calibre2">
«Dove sarà andato?», chiese Ellie. </p><p class="calibre2">
Grant era in ascolto alle cuffie. Il «bip» si fermò. «Se n'è andato». Si affrettarono in avanti e trovarono un piccolo foro in mezzo alle rocce, come una tana di conigli. Avrà avuto un diametro di mezzo metro. Mentre osservavano, il piccolo di raptor riapparve, baluginò nella luce. Poi corse via. </p><p class="calibre2">
«Niente affatto», disse Gennaro. «Non ho nessuna intenzione di andarci». Grant non disse nulla. Lui ed Ellie cominciarono a connettere l'equipaggiamento. In un attimo una piccola telecamera era attaccata a un monitor portatile. Legò la telecamera a una fune, l'accese, e la calò nel foro. </p><p class="calibre2">
«Non potrà vedere niente in quel modo», disse Gennaro. </p><p class="calibre2">
«Lasci che la metta a fuoco», disse Grant. Lungo il cunicolo superiore c'era luce sufficiente per vedere le lisce pareti di fango, poi il cunicolo si apriva bruscamente. Al microfono, udirono uno squittio. Poi un verso più </p><p class="calibre2">
basso. Ancora rumori, prodotti da molti animali. </p><p class="calibre2">
«Sembrerebbe proprio il nido», disse Ellie. </p><p class="calibre2">
«Ma non può  <i class="calibre3">vedere </i> nulla», disse Gennaro. Si terse il sudore dalla fronte. </p><p class="calibre2">
«No», disse Grant. «Ma posso sentire». Ascoltò ancora un po', poi tirò </p><p class="calibre2">
fuori la telecamera e l'appoggiò a terra. «Cominciamo». Si arrampicò verso il foro. Ellie andò a prendere una torcia e un arpione da elettroshock. Grant si sistemò sul viso la maschera antigas e si accucciò goffamente, tendendo le gambe all'indietro. </p><p class="calibre2">
«Non vorrà scendere laggiù», disse Gennaro. </p><p class="calibre2">
Grant annuì. «Non ci trovo nulla di eccitante. Andrò prima io, poi Ellie; lei ci seguirà». </p><p class="calibre2">
«Aspetti un momento», disse Gennaro, improvvisamente allarmato. </p><p class="calibre2">
«Perché non facciamo cadere queste granate a gas nervino nel foro, e scendiamo dopo? Non sarebbe più ragionevole?». </p><p class="calibre2">
«Ellie, hai tu la torcia?». </p><p class="calibre2">
Lei porse la torcia a Grant. </p><p class="calibre2">
«Allora?», disse Gennaro. «Che ne dice?». </p><p class="calibre2">
«Nulla mi piacerebbe di più», disse Grant. Si sporse di nuovo verso il buco. «Ha visto morire qualcuno per gas tossici?». </p><p class="calibre2">
«No...». </p><p class="calibre2">
«Di solito procura convulsioni. Brutte convulsioni». </p><p class="calibre2">
«Be', mi dispiace che sia brutto, ma...». </p><p class="calibre2">
«Senta», disse Grant. «Entriamo in questo nido per scoprire quanti animali sono nati. Se prima uccidessimo gli animali e alcuni di essi rovinassero sui nidi, questo ci impedirebbe di vedere cosa accadeva laggiù. Quindi non possiamo farlo». </p><p class="calibre2">
«Ma...». </p><p class="calibre2">
«Li ha fatti lei questi animali, signor Gennaro». </p><p class="calibre2">
«Non io». </p><p class="calibre2">
«Il suo denaro. I suoi sforzi. Ha contribuito a crearli. Sono la sua creazione. Non può ucciderli solo perché adesso si sente un po' nervoso». </p><p class="calibre2">
«Non sono un po' nervoso», disse Gennaro «Ho una fifa blu...». </p><p class="calibre2">
«Seguimi», disse Grant. Ellie gli passò l'arpione. Si calò all'indietro nel foro e borbottò. «Mi va un po' stretto». </p><p class="calibre2">
Grant espirò, protese le braccia in avanti, ci fu una specie di risucchio, ed era sparito. </p><p class="calibre2">
Il foro era spalancato, vuoto e nero. </p><p class="calibre2">
«Che gli è successo?», chiese Gennaro, preoccupato. </p><p class="calibre2">
Ellie fece qualche passo in avanti, si allungò sul foro, ascoltando all'apertura. Accese la radio, disse a voce bassa: «Alan?». Ci fu un lungo silenzio. Poi udirono un debole: «Sono qui». </p><p class="calibre2">
«Tutto bene, Alan?». </p><p class="calibre2">
Un altro lungo silenzio. Quando Grant finalmente parlò, la sua voce suonava veramente strana, quasi attonita. </p><p class="calibre2">
«Tutto bene», disse. </p><p class="calibre2">
 </p><p class="calibre2">
<b class="calibre1">QUASI UN PARADIGMA </b></p><p class="calibre2">
 </p><p class="calibre2">
Nel Lodge, John Hammond passeggiava avanti e indietro nella stanza di Malcolm. Hammond era impaziente e inquieto. Ricompostosi dopo il suo ultimo scatto d'ira, Malcolm era entrato in coma e adesso Hammond aveva l'impressione che potesse veramente morire. Naturalmente era stato inviato un elicottero, ma chi sa quando sarebbe arrivato. Il pensiero che nel frattempo Malcolm avrebbe potuto morire riempiva Hammond di ansietà e terrore. </p><p class="calibre2">
E, paradossalmente, per Hammond era peggio che mai, visto che il matematico gli era tanto antipatico. Era peggio che se fosse stato un amico. Hammond sentiva che la morte di Malcolm, se fosse avvenuta, sarebbe stata il rimprovero finale, e questo Hammond non avrebbe potuto sopportarlo. Ad ogni modo, l'odore nella stanza era orribile. Veramente orribile. La sgradevole putrefazione della carne umana. </p><p class="calibre2">
«Ogni cosa... parad...», disse Malcolm, agitandosi sul cuscino. </p><p class="calibre2">
«Si sta svegliando?» chiese Hammond. </p><p class="calibre2">
Harding scosse la testa. </p><p class="calibre2">
«Che ha detto? Qualcosa sul paradiso?». </p><p class="calibre2">
«Non ho afferrato», disse Harding. </p><p class="calibre2">
Hammond camminò su e giù ancora un po'. Aprì di più la finestra, cercando di prendere una boccata d'aria fresca. Infine, quando ormai non ce la faceva più, chiese: «È possibile uscire?». </p><p class="calibre2">
«Penso di sì», disse Harding. «Credo che questa zona sia a posto». </p><p class="calibre2">
«Be', allora esco un po'». </p><p class="calibre2">
«Va bene», disse Harding. Aggiustò il flusso degli antibiotici nella flebo. </p><p class="calibre2">
«Tornerò presto». </p><p class="calibre2">
«D'accordo». </p><p class="calibre2">
Hammond se ne andò, uscì alla luce del sole, chiedendosi perché mai avesse cercato di giustificarsi con Harding. Dopo tutto era un suo dipendente. Hammond non aveva bisogno di render conto a nessuno. Varcò i cancelli della recinzione, guardando in giro per il parco. Era il tardo pomeriggio, il momento in cui l'alitare della nebbiolina si faceva più </p><p class="calibre2">
rado e a volte si vedeva il sole. Adesso si vedeva il sole e Hammond lo prese come un buon auspicio. Dicessero ciò che volevano, lui sapeva che il suo parco prometteva bene. E anche se quel pazzo impetuoso di Gennaro aveva deciso di raderlo al suolo, non avrebbe fatto nessuna differenza. Hammond sapeva che in due sotterranei separati nella sede centrale della InGen di Palo Alto c'erano dozzine di embrioni congelati di dinosauro. Non sarebbe stato un problema farli rinascere, su un'altra isola, in qualsiasi altra parte del mondo. E se qui c'erano stati dei problemi, la prossima volta li avrebbero risolti tutti in anticipo. Ecco come funzionava il progresso. Risolvendo i problemi. </p><p class="calibre2">
Mentre pensava a questo, giunse alla conclusione che Wu non era realmente l'uomo adatto per questo lavoro. Wu era stato ovviamente trascurato, troppo casuale per la sua grande iniziativa. E si preoccupava troppo dell'idea di fare miglioramenti. Invece di fare dinosauri, voleva fare miglioramenti della specie. Hammond sospettava oscuramente che fosse questa la ragione del fallimento del parco. </p><p class="calibre2">
Wu ne era la causa. </p><p class="calibre2">
Inoltre, doveva ammettere che John Arnold era poco adatto al posto di ingegnere capo. Arnold aveva credenziali impressionanti, ma a questo punto della sua carriera era stanco, era sempre agitato e preoccupato. Non si era organizzato e gli erano sfuggite alcune cose. Cose importanti. In verità, né Wu né Arnold erano dotati della qualità più importante, concluse Hammond. La qualità della  <i class="calibre3">visione. </i> Il grande, ampio atto d'immaginazione che concepiva un parco meraviglioso, dove i bambini si accalcavano alle recinzioni stupiti dinanzi alle straordinarie creature dei loro libri di storia naturale che erano diventate vive.  <i class="calibre3">Visione </i> reale. La capacità </p><p class="calibre2">
di vedere il futuro. La capacità di ordinare risorse per fare di quella visione una realtà. </p><p class="calibre2">
No, né Wu né Arnold erano adatti a questo compito. </p><p class="calibre2">
E, se era per questo, anche Ed Regis era stato una cattiva scelta. Harding, nel migliore dei casi, era una scelta mediocre. Muldoon era un ubriacone... Hammond scosse la testa. Avrebbe fatto meglio la prossima volta. Perso nei suoi pensieri, si diresse verso il suo bungalow, seguendo il piccolo sentiero che procedeva in direzione nord dal Centro visitatori. Incontrò uno degli operai che gli fece un breve cenno col capo. Hammond non restituì il saluto. Trovava gli operai  <i class="calibre3">indios </i> tutti ugualmente insolenti. A dire il vero, anche la scelta di quest'isola al largo del Costa Rica era stata insensata. Non avrebbe dovuto ripetere tali ovvi errori... Quando lo raggiunse, il ruggito del dinosauro sembrò spaventosamente vicino. Hammond si girò così velocemente che cadde sul sentiero, e quando guardò indietro pensò di aver visto l'ombra del cucciolo di T-rex che si spostava attraverso le piante di fianco al lastricato del sentiero, nella sua direzione. </p><p class="calibre2">
Che ci fa qui il T-rex? Perché è fuori dai recinti? </p><p class="calibre2">
Hammond ebbe uno scatto di rabbia: poi vide l'operaio correre via per salvarsi e Hammond colse proprio quel momento per rialzarsi e gettarsi alla cieca nella foresta dalla parte opposta del sentiero. Era immerso nell'oscurità; inciampò e cadde, la faccia schiacciata nelle foglie umide e nella terra fangosa, barcollò rialzandosi, corse in avanti, ricadde, poi si rimise a correre. Scendeva dalle pendici di una scoscesa collina e non riusciva a mantenere l'equilibrio. Capitombolò inerme ruzzolando e rotolando sulla morbida terra per fermarsi infine ai piedi della collina. Finì con la faccia nella tiepida acqua bassa che gli gorgogliò intorno e gli salì su per il naso. Era a faccia in giù in un piccolo ruscello. </p><p class="calibre2">
Si era lasciato prendere dal panico! Che idiota! Avrebbe dovuto tornare al bungalow! Hammond si maledì. Mentre si rimetteva in piedi sentì un dolore lancinante alla caviglia destra che gli fece venire le lacrime agli occhi. Si esaminò cautamente: poteva essersi rotta. Cercò di poggiarvi tutto il suo peso, stringendo i denti. Sì. </p><p class="calibre2">
Quasi certamente rotta. </p><p class="calibre2">
Nella sala controllo, Lex disse a Tim: «Sarebbe stato così bello se ci avessero portato al nido con loro». </p><p class="calibre2">
«È troppo pericoloso per noi, Lex», disse Tim. «Dobbiamo starcene qui. Ehi, ascolta questo». Schiacciò un altro pulsante e un ruggito registrato di tirannosauro echeggiò tra gli altoparlanti nel parco. </p><p class="calibre2">
«Splendido», disse Lex. «Questo è ancora meglio». </p><p class="calibre2">
«Puoi farlo anche tu», disse Tim. «E se premi questo ottieni il riverbero». </p><p class="calibre2">
«Lasciami provare», disse Lex. Premette il pulsante. Il tirannosauro ruggì di nuovo. «Possiamo farlo durare di più?», disse. </p><p class="calibre2">
«Certo», disse Tim. «Basta girare questa cosa qui...». </p><p class="calibre2">
 </p><p class="calibre2">
Mentre giaceva in fondo alla collina, Hammond riudì il ruggito del tirannosauro attraverso la giungla. <i class="calibre3">Gesù. </i> </p><p class="calibre2">
Rabbrividì, a quel suono. Era terrificante, un urlo da un altro mondo. Aspettò per vedere cosa sarebbe successo. Cosa avrebbe fatto il tirannosauro? Aveva già preso l'operaio? Hammond aspettò, non udiva che il frinire delle cicale nella giungla, finché s'accorse che stava trattenendo il fiato. Emise un lungo sospiro. Con la caviglia in quello stato, non poteva salire sulla collina. Avrebbe dovuto aspettare lì in fondo. Una volta che il tirannosauro se ne fosse andato, avrebbe chiamato aiuto. Nel frattempo, qui non avrebbe corso alcun pericolo. </p><p class="calibre2">
Poi udì una voce amplificata: «Dèi Timmy, voglio provare anch'io. Dài. Lasciami fare il rumore». </p><p class="calibre2">
 <i class="calibre3">I ragazzi! </i> </p><p class="calibre2">
Il tirannosauro ruggì di nuovo, ma questa volta aveva una tonalità distintamente musicale, e una specie di eco persistente. </p><p class="calibre2">
«Splendido», disse la ragazzina. «Fallo di nuovo». </p><p class="calibre2">
 <i class="calibre3">Quei maledetti ragazzi! </i> </p><p class="calibre2">
Non avrebbe mai dovuto portarli. Non erano stati altro che un guaio fin dall'inizio. Nessuno voleva averli tra i piedi. Hammond li aveva portati soltanto pensando di indurre Gennaro a non distruggere il progetto, ma Gennaro intendeva farlo comunque. E i ragazzi ovviamente erano entrati nella sala controllo e avevano cominciato a armeggiare; chi l'aveva permesso? </p><p class="calibre2">
Sentiva il cuore battergli forte e avvertiva una fastidiosa difficoltà nel respiro. Cercò di rilassarsi. Non c'era nulla di pericoloso. Sebbene non potesse salire in cima alla collina, non doveva essere a più di cento metri dal suo bungalow e dal Centro visitatori. Hammond si mise a sedere sulla terra umida, ascoltando i rumori della giungla tutt'intorno. Poi, dopo un po', si mise a urlare per chiedere aiuto. </p><p class="calibre2">
 </p><p class="calibre2">
La voce di Malcolm non era più alta di un sussurro. «Ogni cosa... sembra diversa... dall'altra parte», disse. Harding si protese verso di lui. «Dall'altra parte?». Pensava che Malcolm stesse parlando di morte. </p><p class="calibre2">
«Quando... cambiamenti», disse Malcolm. </p><p class="calibre2">
«Cambiamenti?». </p><p class="calibre2">
Malcolm non rispose. Le labbra secche si muovevano. «Paradigma», disse alla fine. </p><p class="calibre2">
«Cambiamenti di paradigma?», disse Harding. Sapeva dei cambiamenti di paradigma. Negli ultimi due decenni erano stati il gergo alla moda per parlare delle trasformazioni della scienza. Paradigma era solo un altro modo di dire modello, ma nel modo in cui lo usavano gli scienziati il termine significava qualcosa di più, una visione del mondo. Un modo più esteso di vedere il mondo. Si usava dire che i cambiamenti di paradigma si verificavano ogniqualvolta la scienza operava una trasformazione sostanziale nella sua visione del mondo. Queste trasformazioni erano realmente rare, capitavano circa una volta ogni cento anni. L'evoluzione darwiniana aveva imposto un cambiamento di paradigma. La meccanica quantistica aveva comportato un cambiamento più piccolo. </p><p class="calibre2">
«No», disse Malcolm. «Non... paradigma... oltre...». </p><p class="calibre2">
«Oltre il paradigma?», disse Harding. </p><p class="calibre2">
«Non importa di... cosa... non più...». </p><p class="calibre2">
Harding sospirò. Malgrado tutti i suoi sforzi, Malcolm stava rapidamente precipitando verso il delirio finale. La febbre era ancora più alta e i suoi antibiotici erano quasi finiti. </p><p class="calibre2">
«Cos'è che non importa?». </p><p class="calibre2">
«Niente», disse Malcolm. «Poiché... ogni cosa sembra diversa... dall'altra parte». E sorrise. </p><p class="calibre2">
 </p><p class="calibre2">
<b class="calibre1">DISCESA </b></p><p class="calibre2">
 </p><p class="calibre2">
«È pazza», disse Gennaro a Ellie Sattler, osservandola mentre si schiacciava all'indietro per entrare nel foro da conigli, tendendo le braccia in avanti. «È pazza a far questo!». Ellie sorrise. «Probabilmente», disse. Si allungò in avanti con le mani protese e si spinse all'indietro contro i lati del foro. E improvvisamente se n'era andata. </p><p class="calibre2">
Il foro si apriva tutto nero. </p><p class="calibre2">
Gennaro cominciava a sudare. Si girò verso Muldoon che stava vicino alla Jeep. «Io non lo faccio», disse. </p><p class="calibre2">
«Sì, lo farà». </p><p class="calibre2">
«Non posso. Non posso». </p><p class="calibre2">
«La stanno aspettando», disse Muldoon. «Deve». </p><p class="calibre2">
«Lo sa Dio cosa c'è laggiù», disse Gennaro. «Le dico che non posso farlo». </p><p class="calibre2">
«Deve». </p><p class="calibre2">
Gennaro si girò, guardò il foro, riguardò indietro. «Non posso. Non potete costringermi». </p><p class="calibre2">
«Presumo di no», disse Muldoon. Sollevò il bastone di acciaio inossidabile. «Mai sentito un arpione a elettroshock?». </p><p class="calibre2">
«No». </p><p class="calibre2">
«Niente di speciale», disse Muldoon. «Quasi mai letale. Generalmente ti stende. Magari ti scioglie le budella. Ma di solito non ha alcun effetto permanente. Almeno, non sui dino. Tuttavia gli uomini sono più piccoli». Gennaro guardò il bastone. «Non vorrà...». </p><p class="calibre2">
«Penso che farebbe meglio a scendere a contare questi animali», disse Muldoon. «E di corsa». </p><p class="calibre2">
Gennaro riguardò il foro, la nera apertura, una bocca nella terra. Poi guardò Muldoon, che se ne stava là, grande e impassibile. Gennaro stava sudando e sentiva la testa girargli. Si avvicinò al buco. Da lontano sembrava piccolo, ma da vicino sembrava più grosso. </p><p class="calibre2">
«Ecco», disse Muldoon. </p><p class="calibre2">
Gennaro entrò all'indietro nel buco, ma era troppo spaventato per continuare in quel modo, l'idea di entrare all'indietro nell'ignoto lo riempiva di terrore, così all'ultimo minuto si girò e introdusse nel foro prima la testa tenendo le braccia in avanti e scalciando con i piedi, così avrebbe potuto almeno vedere dove stava andando. Si tirò sul viso la maschera antigas. Improvvisamente stava precipitando in avanti, scivolava nel nero, vedeva le pareti di terriccio scomparire nell'oscurità innanzi a lui, poi le pareti divennero più strette - molto più strette - spaventosamente più strette - e avvertì tutto il dolore di un'opprimente compressione che non faceva che peggiorare, che gli faceva sputar fuori l'aria dai polmoni, e si rendeva solo vagamente conto che nel suo percorso il cunicolo piegava leggermente verso l'alto, spostando il suo corpo, facendolo ansimare e offuscandogli la vista. Il dolore era violento. </p><p class="calibre2">
Poi improvvisamente il cunicolo s'inclinò nuovamente verso il basso, diventò più largo e Gennaro sentì ruvide superfici, cemento e aria fredda. Ebbe il corpo improvvisamente libero, rimbalzava e capitombolava sul cemento. </p><p class="calibre2">
Poi cadde. </p><p class="calibre2">
 </p><p class="calibre2">
Voci nell'oscurità. Dita che lo toccavano, voci sussurranti. L'aria era fredda, come in una caverna. </p><p class="calibre2">
«...sta bene?». </p><p class="calibre2">
«Sembra di sì». </p><p class="calibre2">
«Respira...». </p><p class="calibre2">
«Bene». </p><p class="calibre2">
Una mano femminile gli accarezzò il viso. Era Ellie. «Mi sente?», sussurrò. </p><p class="calibre2">
«Perché state tutti sussurrando?», disse. </p><p class="calibre2">
«Perché...», Ellie indicò. </p><p class="calibre2">
Gennaro si girò, rotolò, si rialzò lentamente. Guardava davanti a sé, mentre i suoi occhi si adattavano man mano all'oscurità. Ma la prima cosa che vide, balenante nel buio, furono occhi. Verdi occhi luminosi. Dozzine di occhi. Tutt'intorno a lui. </p><p class="calibre2">
 </p><p class="calibre2">
Si trovava sopra una sporgenza di cemento, una specie di terrapieno, a circa due metri dal fondo. Grandi casse d'acciaio fornivano loro un nascondiglio di fortuna, li proteggevano dalla vista di due velociraptor pienamente cresciuti che stavano direttamente davanti a loro, a meno di due metri. Gli animali erano verde scuro con strisce marroni come di tigre. Stavano eretti, bilanciandosi sulle rigide lunghe code. Erano completamente silenziosi, si guardavano intorno vigilando con i grandi occhi scuri. Ai piedi degli adulti, scorrazzavano e cinguettavano piccoli velociraptor. Dietro, più lontano, cuccioli capitombolavano e giocavano, emettendo brevi ringhi e grugniti. </p><p class="calibre2">
Gennaro non osava respirare. </p><p class="calibre2">
Due raptor! </p><p class="calibre2">
Rannicchiato sulla sporgenza, era soltanto a un metro dalle teste degli animali. I raptor erano agitati, muovevano le teste a scatti; su e giù, nervosamente. Di tanto in tanto sbuffavano con impazienza. Poi si allontanarono, e tornarono al gruppo principale. Dopo che i suoi occhi si furono abituati, Gennaro poté vedere che si trovavano in una specie di enorme struttura sotterranea artificiale. C'erano avanzi di cemento colato e sporgenze di tondini d'acciaio aggettanti. E all'interno di questo vasto spazio echeggiante c'erano molti animali. Gennaro individuò almeno trenta raptor. Forse di più. </p><p class="calibre2">
«È una colonia», disse Grant, sussurrando. «Quattro o sei adulti. Il resto cuccioli e neonati. Almeno due covate. Una dell'anno scorso, l'altra di questo. I cuccioli devono avere circa quattro mesi. Probabilmente le uova si sono schiuse in aprile». </p><p class="calibre2">
Uno dei neonati, curioso, sgambettò agilmente su per la sporgenza e venne verso di loro, squittendo. Adesso distava solo tre metri. </p><p class="calibre2">
«Oh Gesù», disse Gennaro. Ma immediatamente, uno degli adulti venne verso di loro, alzò la testa e spinse dolcemente il piccolo per farlo tornare indietro. Il piccolo squittì in segno di protesta, poi balzò e si mise sul muso dell'adulto. L'adulto si muoveva lentamente, lasciando che il piccolo gli si arrampicasse sulla testa, giù sul collo e poi sul dorso. Da quel punto protetto, il piccolo si girò e squittì rumorosamente ai tre intrusi. Pareva che gli adulti non gli badassero affatto. </p><p class="calibre2">
«Non capisco», sussurrò Gennaro. «Perché non attaccano?». Grant scosse la testa. «Non devono averci visto. E non ci sono uova al momento... ciò li rende più rilassati». </p><p class="calibre2">
« <i class="calibre3">Rilassati? </i>»,  <i class="calibre3"> </i> disse Gennaro. «Quanto tempo dobbiamo stare qua?». </p><p class="calibre2">
«Abbastanza a lungo per fare la conta», disse Grant. </p><p class="calibre2">
 </p><p class="calibre2">
Per quanto Grant poteva vedere, c'erano due nidi, cui badavano due coppie di genitori. La divisione del territorio era più o meno imperniata attorno ai nidi, sebbene i piccoli si incrociassero e scorrazzassero nei due territori. Gli adulti erano benevoli con i cuccioli e più duri con i piccoli, di tanto in tanto mordevano gli animali più cresciuti quando il gioco si faceva troppo pericoloso. </p><p class="calibre2">
In quel momento, un cucciolo di raptor andò da Ellie e le strofinò la testa contro la gamba. Lei guardò giù e vide il collare di pelle con la scatola nera. Era umido in un punto. E aveva irritato la pelle del collo dell'animale. Il cucciolo si lamentò. </p><p class="calibre2">
Nel grande vano sottostante, uno degli adulti si voltò incuriosito dal rumore. </p><p class="calibre2">
«Pensi che glielo possa togliere?», chiese lei. </p><p class="calibre2">
«Basta che lo fai velocemente». </p><p class="calibre2">
«D'accordo», disse, accovacciandosi di fianco al piccolo animale, che si lamentò di nuovo. </p><p class="calibre2">
Gli adulti sbuffarono, muovendo le teste di scatto. </p><p class="calibre2">
Ellie accarezzò il cucciolino, cercando di calmarlo e di placarne il lamento. Spostò le mani verso il collare di pelle, sollevò la linguetta di Velcro con un rumore di strappo. Gli adulti mossero di scatto le teste. Poi uno cominciò a camminare verso di lei. </p><p class="calibre2">
«Oh  <i class="calibre3">merda</i>»,  <i class="calibre3"> </i> disse Gennaro, sottovoce. </p><p class="calibre2">
«Non si muova», disse Grant. «Stia calmo». </p><p class="calibre2">
L'adulto li superò, le lunghe dita ricurve delle zampe ticchettarono sul cemento. L'animale si fermò di fronte a Ellie che stava rannicchiata vicino al giovane raptor, dietro una cassa d'acciaio. Il giovane era allo scoperto e la mano di Ellie era ancora sul collare. L'adulto alzò la testa e annusò l'aria. La grande testa dell'adulto era molto vicino alla sua mano, ma non poteva vederla a causa della cassa. Una lingua schioccò fuori, esplorando. Grant agguantò una granata, la staccò dalla cintura, tenendo il pollice sulla sicura. Gennaro tirò fuori una mano per trattenerlo, scosse la testa, fece un cenno per indicare Ellie. </p><p class="calibre2">
Ellie non aveva la maschera. </p><p class="calibre2">
Grant posò la granata, e cercò l'arpione da elettroshock. L'adulto era ancora molto vicino a Ellie. Ellie tolse la copertura di Velcro a strappo. Il metallo della fibbia tintinnò sul cemento. La testa dell'adulto diede una piccola scossa, poi si drizzò da un lato, curiosa. Stava muovendosi ancora in avanti per ispezionare quando il piccolo squittì felice e corse via. L'adulto rimase vicino a Ellie. Poi finalmente si voltò e tornò al centro del nido. Gennaro emise un lungo sospiro. «Gesù. Possiamo andare?». </p><p class="calibre2">
«No», disse Grant. «Ma penso che possiamo fare un po' di lavoro». Nel bagliore fosforescente degli occhiali per la visione notturna, Grant scrutava nel vano dalla sporgenza, guardando il primo nido. Era fatto di fango e paglia, sagomato come un cesto largo e poco profondo. Contò i resti di quattordici uova. Naturalmente non riusciva a contare i singoli gusci da quella distanza, e in ogni caso erano rotti da tempo e sparsi per il pavimento, ma riuscì a contare le impronte nel fango. Probabilmente i raptor facevano i nidi poco prima di deporre le uova, e le uova lasciavano un'impronta permanente nel fango. Vide pure la prova che almeno uno s'era rotto. Calcolò tredici animali. Il secondo nido era spaccato a metà. Tuttavia Grant stimò che doveva aver contenuto nove gusci. Il terzo nido aveva quindici uova, ma pareva che tre uova si fossero rotte prima del tempo. </p><p class="calibre2">
«Qual è il totale?», chiese Gennaro. </p><p class="calibre2">
«Trentaquattro nati», disse Grant. </p><p class="calibre2">
«E quanti ne vedi?». </p><p class="calibre2">
Grant scosse la testa. Gli animali correvano per il cavernoso spazio interno, sfrecciando dentro e fuori la luce. </p><p class="calibre2">
«Li ho osservati», disse Ellie, illuminando con la torcia il blocchetto per appunti. «Dovresti fare delle foto per esserne sicuro, ma i piccoli hanno tutti musi diversi. La mia somma è trentatré». </p><p class="calibre2">
«E i cuccioli?». </p><p class="calibre2">
«Ventidue. Ma Alan: non noti qualcosa di buffo?». </p><p class="calibre2">
«Cosa?», sussurrò Grant. </p><p class="calibre2">
«Come si dispongono nello spazio. Stanno all'interno di un qualche disegno o disposizione nella caverna». Grant aggrottò la fronte. Disse: «È piuttosto buio...». </p><p class="calibre2">
«No, guarda. Stai attento. Guarda i piccoli, quando giocano, capitombolano e corrono in qualsiasi direzione. Ma tra un gioco e l'altro, quando i cuccioli si riposano, nota come orientano il corpo. Rivolgono il muso o a quella parete, o alla parete opposta. È come se si allineassero». </p><p class="calibre2">
«Non so, Ellie. Pensi vi sia una metastruttura colonica? Come nelle api?». </p><p class="calibre2">
«No, non esattamente», disse. «È più fine. È solo una tendenza». </p><p class="calibre2">
«Lo fanno anche i neonati?». </p><p class="calibre2">
«Lo fanno tutti. Anche gli adulti lo fanno. Osservali. Te lo dico io, si allineano». Grant aggrottò la fronte. Pareva che Ellie avesse ragione. Gli animali avevano ogni sorta di comportamento, ma durante le pause, quando guardavano o si rilassavano, si orientavano in modi particolari, quasi ci fossero state delle linee invisibili sul pavimento. </p><p class="calibre2">
«Ma guarda», disse Grant. «Forse c'è un soffio d'aria...». </p><p class="calibre2">
«Non ne sento nessuna, Alan!». </p><p class="calibre2">
«Cosa stanno facendo? Una specie di organizzazione sociale espressa come struttura spaziale?». </p><p class="calibre2">
«Non ha senso», disse lei. «Perché lo fanno tutti». </p><p class="calibre2">
Gennaro sollevò il suo orologio. «Sapevo che questa cosa sarebbe tornata utile un giorno». Sul retro dell'orologio c'era una bussola. Grant ironizzò: «Ne fa molto uso in tribunale?». </p><p class="calibre2">
Gennaro scosse la testa. «Me l'ha regalato mia moglie», spiegò, «per il mio compleanno». </p><p class="calibre2">
Scrutò la bussola. «Be'», disse «non si allineano in modo preciso, ma mi pare che siano all'incirca sull'asse nordest-sudovest, qualcosa del genere». Ellie disse: «Forse stanno ascoltando qualcosa, girano le teste per sentire meglio...». </p><p class="calibre2">
Grant aggrottò la fronte. </p><p class="calibre2">
«O forse è solo un comportamento rituale. Uno specifico comportamento della specie che serve agli individui per riconoscersi l'uno dall'altro. Forse non ha nessun altro significato». Ellie sospirò. «O forse sono bizzarri. Forse i dinosauri sono bizzosi. A meno che non sia una forma di comunicazione». </p><p class="calibre2">
Grant stava pensando la stessa cosa. Le api riuscivano a comunicare spazialmente, tramite una specie di danza. Forse i dinosauri potevano fare la stessa cosa. </p><p class="calibre2">
Gennaro li osservò e disse: «Perché non escono? Sono notturni?». </p><p class="calibre2">
«Sì, ma sembra quasi che si stiano nascondendo». </p><p class="calibre2">
Grant alzò le spalle. Un attimo dopo, i piccoli cominciarono a squittire e a saltare eccitati. Gli adulti osservarono incuriositi per un istante. Poi, con ululati e grida che echeggiarono nell'oscuro spazio cavernoso, tutti i dinosauri si girarono e li superarono di corsa, dirigendosi giù per il cunicolo di cemento, nel buio. </p><p class="calibre2">
 </p><p class="calibre2">
<b class="calibre1">HAMMOND </b></p><p class="calibre2">
 </p><p class="calibre2">
John Hammond, seduto pesantemente nella terra fangosa delle pendici della collina, cercava di riprender fiato. Mio Dio, che caldo, pensava. Caldo e umido. Gli pareva di respirare attraverso una spugna. Guardò il letto del ruscello, una decina di metri più in basso. Sembravano ore da quando aveva lasciato il rivolo d'acqua e aveva cominciato a salire per la collina. Adesso aveva la caviglia gonfia e violacea. Non poteva poggiarvi nemmeno un po' di peso. Gli sarebbe toccato saltellare sulla collina con l'altra gamba che adesso bruciava dal dolore per lo sforzo. E aveva sete. Prima di lasciarsi il ruscello alle spalle aveva bevuto, sebbene sapesse che non era saggio. Adesso gli girava la testa e il mondo qualche volta gli roteava intorno. Aveva difficoltà a tenere l'equilibrio. Ma sapeva che doveva risalire la collina, e ritornare al sentiero soprastante. Hammond credeva di aver udito più volte dei passi nell'ora precedente, e ogni volta aveva chiamato aiuto. Ma per una ragione o per l'altra la sua voce non andava sufficientemente lontano; nessuno era venuto a salvarlo. Così, mentre il pomeriggio volgeva al termine, cominciò a capire che avrebbe dovuto salire su per le pendici della collina, gamba rotta o meno. E </p><p class="calibre2">
questo era quanto stava facendo. </p><p class="calibre2">
 <i class="calibre3">Quei dannati ragazzi. </i> </p><p class="calibre2">
Hammond scrollò la testa, per ripulirsela. Era più di un'ora che saliva e aveva coperto solo un terzo della distanza sulla collina. Ed era stanco, ansimava come un vecchio cane. La gamba pulsava. Si sentiva svenire. Naturalmente sapeva benissimo di non essere in pericolo: poteva quasi vedere il suo bungalow, per Dio... ma dovette ammettere che era stanco. Seduto sul fianco della collina, s'accorse di non voler più muoversi. E perché non avrebbe dovuto essere stanco? Pensò. Aveva settantasei anni. Non aveva affatto l'età per arrampicarsi sulla collina. Benché fosse in forma smagliante per un uomo della sua età. Personalmente, si aspettava di vivere fino a cent'anni. Era solo questione di badare a se stessi, di curarsi quando capitava qualcosa. Certamente aveva moltissime ragioni di vivere. Altri parchi da costruire. Altre meraviglie da creare... Udì uno squittio, poi un cinguettio. Erano uccellini che saltellavano nel bosco. Aveva udito piccoli animali l'intero pomeriggio. C'erano cose di ogni genere là fuori: topi, opossum, serpenti. </p><p class="calibre2">
Lo squittio si fece più forte e zollette di terra rotolarono giù per la collina oltrepassandolo. Stava arrivando qualcosa. Poi vide un animale verde scuro saltellare giù per la collina verso di lui... e un altro... e un altro. Compy, pensò con un brivido. </p><p class="calibre2">
Spazzini. </p><p class="calibre2">
I compy non sembravano pericolosi. Erano grandi più o meno come polli e si muovevano con piccoli scatti nervosi, proprio come galline. Ma sapeva che erano velenosi. I loro morsi avevano un veleno ad azione lenta che usavano per uccidere animali storpi. </p><p class="calibre2">
 <i class="calibre3">Animali storpi</i>,  <i class="calibre3"> </i> pensò, accigliandosi. Il primo dei compy s'appollaiò sul fianco della collina. Lo fissava. Se ne stava a meno di due metri, oltre la sua portata, e lo osservava soltanto. Poco dopo ne scesero altri, si fermarono, si allinearono. Osservavano. Saltavano su e giù, cinguettavano e agitavano le loro zampine artigliate. </p><p class="calibre2">
«Sciò! Andate via!», disse, e scagliò una pietra. </p><p class="calibre2">
I compy indietreggiarono, ma solo un poco. Non erano impauriti. Sembrava sapessero che non avrebbe potuto far loro del male. Con rabbia, Hammond strappò un ramo da un albero e cercò di colpirli con quello. I compy schivarono i colpi, si nascosero sotto le foglie, squittivano felici. Pareva pensassero che stava giocando con loro. Pensò di nuovo al veleno. Ricordava che uno degli inservienti degli animali era stato morso da un compy in gabbia. L'inserviente aveva detto che il veleno era come un narcotico: dava un senso di pace, di sogno. Nessun dolore. Faceva solo venir sonno. </p><p class="calibre2">
Al diavolo, pensò. Hammond raccattò una pietra, prese attentamente la mira e la lanciò, colpendo un compy al petto. L'animaletto squittì in allar-me quando fu buttato all'indietro, rotolando sulla coda. Gli altri animali indietreggiarono immediatamente. Meglio. </p><p class="calibre2">
Hammond si allontanò e cominciò a salire di nuovo su per la collina. Tenendo dei rami in ambedue le mani, balzellava sulla gamba sinistra, sentendo un dolore al femore. Aveva fatto solo pochi passi quando un compy lo aggredì alle spalle. Roteò selvaggiamente le braccia, cacciando via gli animali, perdendo l'equilibrio e scivolando di schiena giù per la collina. Quando si fermò, un secondo compy scattò in avanti e gli dette un morsetto sulla mano. Guardò con orrore, vedeva il sangue scorrere tra le dita. Si voltò e cominciò di nuovo ad arrampicarsi su per la collina. Un altro compy gli saltò sulle spalle: avvertì un dolore mentre gli mordeva la nuca. Strillò e con un colpo lo lanciò via. Si voltò per affrontare gli animali, respirava a fatica, loro gli stavano tutt'intorno, saltellando su e giù, muovendo le teste a scatti, sorvegliandolo. Dal morso sulla nuca, sentì </p><p class="calibre2">
del calore fluire attraverso le spalle, giù per la spina dorsale. Mentre giaceva supino sul fianco della collina, principiò a sentirsi stranamente rilassato, distaccato. Ma capiva che non c'era nulla di sbagliato. Non era stato commesso alcun errore. Malcolm aveva completamente sbagliato le sue analisi. Hammond giaceva proprio immobile, immobile come un bambino nella culla, e si sentiva meravigliosamente in pace. Quando il compy successivo arrivò e gli morse la caviglia, fece solo un tiepido sforzo per scalciarlo via. Gli animaletti vennero lentamente più vicino. Un attimo dopo gli cinguettavano tutt'intorno, come uccelli eccitati. Alzò la testa quando un altro compy gli saltò sul petto, sorprendentemente leggero e delicato. Hammond avvertì solo un leggero dolore, molto leggero, quando il compy si chinò a masticargli il collo. </p><p class="calibre2">
 </p><p class="calibre2">
<b class="calibre1">LA SPIAGGIA </b></p><p class="calibre2">
 </p><p class="calibre2">
Rincorrendo i dinosauri, seguendo curve e rampe di cemento, Grant irruppe improvvisamente in una cavernosa apertura e si ritrovò nella spiaggia a guardare l'oceano Pacifico. Tutt'attorno a lui, i giovani velociraptor fuggivano e scalciavano nella sabbia. Ma uno dopo l'altro, gli animali indietreggiarono mettendosi all'ombra delle palme sul limitare dell'acquitrino di mangrovie e rimasero lì, allineati nel loro modo particolare a osservare l'oceano. Fissavano insistentemente a sud. </p><p class="calibre2">
«Non capisco», disse Gennaro. </p><p class="calibre2">
«Nemmeno io», disse Grant. «Eccetto che evidentemente non amano il sole». E non c'era molto sole sulla spiaggia; c'era una leggera foschia e l'oceano era velato dalla nebbia. Ma perché avevano lasciato improvvisamente il nido? </p><p class="calibre2">
Cosa aveva condotto l'intera colonia sulla spiaggia? </p><p class="calibre2">
Gennaro rovesciò il quadrante dell'orologio e guardò in quale direzione si erano disposti gli animali. «Nordest-sudovest. La stessa di prima». Dietro la spiaggia, nel profondo della foresta, udivano il ronzio dei reticolati elettrici. «Almeno sappiamo come escono dal recinto», disse Ellie. Poi udirono la vibrazione di un diesel marino, e dalla foschia videro una nave apparire a sud. Un grosso mercantile navigava lentamente in direzione nord. </p><p class="calibre2">
«Allora è per questo che sono usciti?», disse Gennaro. Grant annuì. «Devono averlo udito arrivare». </p><p class="calibre2">
Mentre il mercantile passava tutti gli animali lo osservavano, restando in silenzio a eccezione di qualche squittio. Grant era stupito dalla coordinazione del loro comportamento, dal modo in cui muovevano e agivano come gruppo. Ma forse non era un fatto così misterioso. Riepilogò mentalmente la sequenza di eventi che erano incominciati nella caverna. Per primi si erano agitati i piccoli. Poi gli adulti se ne erano accorti. Infine tutti gli animali erano accorsi verso la spiaggia. La sequenza sembrava indicare che gli animali più giovani, dall'udito più fine, avevano avvertito la nave per primi. Poi gli adulti avevano guidato la truppa sulla spiaggia. E </p><p class="calibre2">
mentre guardava, vide che gli adulti adesso avevano assunto il comando. C'era una chiara organizzazione spaziale lungo la spiaggia, gli animali si sistemavano in modo che nessuno si perdesse o si spostasse, com'era accaduto all'interno. Erano piuttosto regolari, quasi irreggimentati. Gli adulti erano disposti ogni dieci metri circa, ogni adulto era circondato da un gruppo di piccoli. I cuccioli erano appostati in mezzo e, leggermente più </p><p class="calibre2">
avanti, stavano gli adulti. </p><p class="calibre2">
Ma Grant vide anche che gli adulti non erano tutti uguali. C'era una femmina con una striscia che le segnava la testa, era rimasta proprio al centro del gruppo mentre questo si disponeva lungo la spiaggia. Inoltre, la stessa femmina era rimasta al centro dell'area dov'erano i nidi. Capì che, come in certi branchi di scimmie, i raptor erano organizzati in un sistema di tipo matriarcale, e che questo animale striato era la femmina capo della colonia. I maschi, vide, erano disposti a difesa lungo il perimetro del gruppo. Ma a differenza delle scimmie, che erano organizzate in modo inesatto e flessibile, i dinosauri erano sistemati rigidamente: parevano quasi una formazione militare. E in più, c'era la singolarità dell'orientamento in direzione nordest-sudovest. Questo era incomprensibile a Grant. Ma in un altro senso, non era sorpreso. I paleontologi avevano scavato e rinvenuto ossa per così tanto tempo che avevano dimenticato quante poche informazioni si potessero racimolare da uno scheletro. Le ossa potevano dirti qualcosa di generico sull'assetto dell'animale, l'altezza e il peso. Potevano dirti qualcosa sul modo in cui erano attaccati i muscoli e, di conseguenza, qualcosa sul comportamento approssimativo dell'animale vivo. Potevano darti qualche indizio sulle poche malattie che avevano danneggiato le ossa. Ma uno scheletro era ben poca cosa, in realtà, per chi volesse dedurne il comportamento globale di un organismo. Dal momento che, a parte le ossa, i paleontologi non avevano altro, dovevano farne uso. Come altri paleontologi, Grant era diventato molto esperto a lavorare con le ossa. E, da qualche parte, lungo il cammino, aveva cominciato a dimenticare le possibilità non probabili: che i dinosauri potevano essere davvero animali diversi, che potevano avere comportamenti e una vita sociale organizzati lungo linee del tutto misteriose per i loro lontani discendenti mammiferi. Così. Dal momento che i dinosauri erano fondamentalmente uccelli... </p><p class="calibre2">
«Oh, mio Dio», disse Grant. </p><p class="calibre2">
Fissava i raptor, schierati lungo la spiaggia in una rigida disposizione, che silenziosi osservavano la nave. All'improvviso capì cosa stava vedendo. </p><p class="calibre2">
«Quegli animali», disse Gennaro, scuotendo la testa, «vogliono disperatamente fuggire da qui». </p><p class="calibre2">
«No», disse Grant. «Non vogliono affatto fuggire». </p><p class="calibre2">
«No?». </p><p class="calibre2">
«No», disse Grant. «Vogliono migrare». </p><p class="calibre2">
 </p><p class="calibre2">
<b class="calibre1">SUL FAR DELLA SERA </b></p><p class="calibre2">
 </p><p class="calibre2">
«Migrare!», disse Ellie. «Questo è fantastico!». </p><p class="calibre2">
«Sì», disse Grant. Fece un largo sorriso. </p><p class="calibre2">
Ellie disse: «Dove pensi vogliano andare?». </p><p class="calibre2">
«Non so», disse Grant, poi i grandi elicotteri irruppero attraverso la nebbia, rombando e roteando sopra il paesaggio, con le pance pesanti per le armi. I raptor si sparpagliarono allarmati quando uno degli elicotteri calò </p><p class="calibre2">
con movimenti concentrici seguendo la linea della risacca, per poi spostarsi e atterrare sulla spiaggia. Si spalancò un portellone e soldati in uniforme verde oliva giunsero di corsa verso di loro. Grant udì il rapido parlottore di voci in spagnolo e vide che Muldoon era già a bordo con i ragazzi. Uno dei soldati disse in inglese: «Per piacere, seguiteci. Per piacere, non c'è più </p><p class="calibre2">
tempo qui». </p><p class="calibre2">
Grant si voltò a guardare la spiaggia dove erano tutti i raptor, ma se n'erano andati. Tutti gli animali erano svaniti. Era come se non fossero mai esistiti. I soldati lo stavano tirando, lui lasciò che lo conducessero sotto le enormi pale dell'elica e salì attraverso il grande portello. Muldoon si allungò e urlò nell'orecchio di Grant: «Vogliono che ce ne andiamo da qui adesso. Hanno intenzione di farlo adesso!». I soldati spinsero Grant, Ellie e Gennaro sui sedili e li aiutarono ad allacciarsi le cinture. Tim e Lex gli fecero un cenno di saluto e all'improvviso vide quanto erano giovani ed esausti. Lex stava sbadigliando, appoggiata alla spalla del fratello. </p><p class="calibre2">
Un ufficiale venne verso Grant e urlò: « <i class="calibre3">Señor</i>: è lei al comando?». </p><p class="calibre2">
«No», disse Grant. «Non sono al comando». </p><p class="calibre2">
«Chi è al comando, per piacere?». </p><p class="calibre2">
«Non lo so». </p><p class="calibre2">
L'ufficiale andò da Gennaro e gli fece la stessa domanda. «È lei al comando?». </p><p class="calibre2">
«No», disse Gennaro. </p><p class="calibre2">
L'ufficiale guardò Ellie, ma non le disse nulla. Il portellone rimase aperto mentre l'elicottero decollava dalla spiaggia; Grant si sporse per vedere se poteva dare un'ultima occhiata ai raptor, ma ormai erano sopra le palme, si spostavano verso il nord dell'isola. </p><p class="calibre2">
Grant si allungò verso Muldoon e urlò: «E gli altri?». Muldoon urlò: «Hanno già portato via Harding ed alcuni operai. Hammond ha avuto un incidente. L'hanno trovato sulla collina vicino al suo bungalow. Dev'essere caduto». </p><p class="calibre2">
«Sta bene?», chiese Grant. </p><p class="calibre2">
«No. L'hanno preso i compy». </p><p class="calibre2">
«E Malcolm?», disse Grant. </p><p class="calibre2">
Muldoon scosse la testa. </p><p class="calibre2">
Grant era troppo stanco per provare qualcosa. Si voltò a guardare indietro, fuori. Stava venendo buio e nella luce che coloriva riuscì appena a ve-dere il piccolo rex con le fauci insanguinate accovacciato sopra un adrosauro sul margine della laguna. Guardava l'elicottero e ruggì al suo passaggio. Da un punto dietro di loro udirono un'esplosione, poi davanti videro un altro elicottero: roteava tra la foschia sopra il Centro visitatori che un attimo dopo esplose in una luminosa palla di fuoco arancione; Lex cominciò a piangere, Ellie la cinse col braccio e cercò di non farla guardare. Grant teneva gli occhi fissi a terra, diede un'ultima occhiata agli ipsilofodonti, che saltavano come gazzelle un attimo prima che un'altra esplosione si accendesse sotto di loro. Il loro elicottero prese quota, poi proseguì </p><p class="calibre2">
in direzione est, sull'oceano. </p><p class="calibre2">
Grant sedeva appoggiato allo schienale. Pensava ai dinosauri che stavano sulla spiaggia, si domandava dove sarebbero migrati se avessero potuto farlo, capì che non l'avrebbe mai saputo e si sentì triste e sollevato a un tempo. </p><p class="calibre2">
L'ufficiale venne di nuovo da lui, si chinò sfiorandogli il viso. «È lei al comando?». </p><p class="calibre2">
«No», disse Grant. </p><p class="calibre2">
«Per piacere,  <i class="calibre3">señor</i>,  <i class="calibre3"> </i> chi è al comando?». </p><p class="calibre2">
«Nessuno», disse Grant. </p><p class="calibre2">
L'elicottero prendeva velocità mentre si dirigeva verso il continente. Faceva freddo ora, e i soldati chiusero il portello. Prima che lo chiudessero del tutto, Grant si voltò per guardare ancora una volta, vide l'isola profilarsi contro il cielo e il mare viola, ammantati in una fitta foschia che sfumava le bianche esplosioni che si succedevano rapidamente, l'una dopo l'altra, finché l'intera isola diventò incandescente, un luminoso puntino nella notte sempre più buia. </p><p class="calibre2">
 </p><p class="calibre2">
<b class="calibre1">Epilogo: </b></p><p class="calibre2">
<b class="calibre1">SAN JOSÉ </b></p><p class="calibre2">
 </p><p class="calibre2">
Passarono i giorni. Il governo fu gentile e li alloggiò in un grazioso albergo di San José. Erano liberi di andare e venire e di chiamare chiunque volessero. Ma non fu loro concesso di lasciare il paese. Ogni giorno un giovanotto dell'ambasciata americana veniva a far loro visita, chiedeva se avessero bisogno di qualcosa e spiegava che Washington stava facendo ogni cosa in suo potere per sollecitare la loro partenza. Ma il fatto era che molte persone erano morte in un possedimento territoriale del Costa Rica. Il fatto era che un disastro ecologico era stato evitato per un pelo. Il governo del Costa Rica si sentiva ingannato e raggirato da John Hammond e dai suoi piani per l'isola. Per questo, il governo non era disposto a rilasciare in fretta i sopravvissuti. Non avevano nemmeno permesso né i funerali di Hammond né quelli di Malcolm. Stavano semplicemente aspettando. Grant aveva la sensazione di essere condotto ogni giorno in un ufficio governativo diverso, dove veniva interrogato da un altro cortese, intelligente ufficiale. Gli facevano ripetere la sua storia, di continuo, senza mai smettere. Su come Grant aveva incontrato John Hammond. Come Grant era venuto a conoscenza del progetto. Come Grant aveva ricevuto il fax da New York. Perché Grant era andato sull'isola. Cos'era successo sull'isola. Gli stessi dettagli, continuamente, giorno dopo giorno. La stessa storia. Per un lungo periodo, Grant pensò che lo sospettassero di mentire e che ci fosse qualcosa che volevano farsi dire da lui, sebbene non riuscisse a immaginare cosa fosse. Tuttavia, stranamente avevano l'aria di aspettare. Poi, un giorno, mentre se ne stava seduto ai bordi della piscina dell'albergo, guardando Tim e Lex che si spruzzavano, un americano con un vestito coloniale venne da lui. </p><p class="calibre2">
«Non ci siamo mai incontrati», disse l'americano. «Mi chiamo Marty Gutierrez. Faccio il ricercatore qui, alla stazione di Carara». Grant disse: «È stato lei a scoprire il primo esemplare di procompsignatide». </p><p class="calibre2">
«Sì». Gutierrez si mise a sedere vicino a lui. «Immagino non veda l'ora di tornare a casa». </p><p class="calibre2">
«Sì», disse Grant. «Mi restano solo pochi giorni per scavare prima che arrivi l'inverno. Nel Montana, sa, la prima neve di solito arriva in agosto». Gutierrez disse: «È per questo che la fondazione Hammond finanziava gli scavi a nord? Perché il materiale genetico intatto dei dinosauri è più </p><p class="calibre2">
probabile venga rinvenuto nelle zone a clima freddo?». </p><p class="calibre2">
«A quanto presumo, sì». </p><p class="calibre2">
Gutierrez annuì. «Era un uomo intelligente, il signor Hammond». Grant non disse nulla. Gutierrez si appoggiò allo schienale dello sdraio. </p><p class="calibre2">
«Le autorità non glielo diranno», disse Gutierrez finalmente. «Perché </p><p class="calibre2">
hanno paura e forse sono risentite nei vostri confronti, per quello che avete fatto. Ma qualcosa di molto strano si sta verificando nelle regioni rurali». </p><p class="calibre2">
«Mordono i bambini?». </p><p class="calibre2">
«No, grazie al cielo questo è finito. Un'altra cosa. Questa primavera, nella zona di Ismaloya, che si trova a nord, alcuni animali sconosciuti hanno mangiato i raccolti in una maniera molto particolare. Si muovevano ogni giorno, in linea retta, dritta quasi quanto una freccia, dalla costa verso le montagne, nella giungla». </p><p class="calibre2">
Grant si rizzò sulla sedia. </p><p class="calibre2">
«Come una migrazione», disse Gutierrez. «Non le pare?». </p><p class="calibre2">
«Che genere di raccolti?», disse Grant. </p><p class="calibre2">
«Be', era strano. Mangiavano solo fagioli di agama, a volte qualche pollo». Grant disse: «Cibo ricco di lisina. Cos'è successo a questi animali?». </p><p class="calibre2">
«Probabilmente», disse Gutierrez, «sono entrati nella giungla. In ogni caso non sono stati trovati. Naturalmente sarebbe difficile trovarli nella giungla. Una squadra di ricerca potrebbe trascorrere anni sui Monti Ismaloya, senza trovare nulla». </p><p class="calibre2">
«E noi siamo tenuti qui perché...». </p><p class="calibre2">
Gutierrez si strinse nelle spalle. «Il governo è preoccupato. Forse ci sono altri animali. Altri guai. Vogliono agire con prudenza». </p><p class="calibre2">
«Pensa che ci siano altri animali?», chiese Grant. </p><p class="calibre2">
«Non posso saperlo. E lei?». </p><p class="calibre2">
«No», disse Grant. «Non saprei». </p><p class="calibre2">
«Ma ha dei sospetti?». </p><p class="calibre2">
Grant annuì. «È possibile che ci siano. Sì». </p><p class="calibre2">
«Sono d'accordo». </p><p class="calibre2">
Gutierrez si tirò su dalla sedia a sdraio. Fece un cenno con la mano a Tim e Lex che stavano giocando in piscina. </p><p class="calibre2">
«Probabilmente manderanno i bambini a casa», disse. «Non c'è nessuna ragione per non farlo». Si mise gli occhiali da sole. </p><p class="calibre2">
«Si goda il soggiorno da noi, dottor Grant. È un paese incantevole, questo». Grant disse: «Intende dire che non andiamo da nessuna parte?». </p><p class="calibre2">
«Nessuno di noi va da nessuna parte, dottor Grant», disse Gutierrez sorridendo. Poi si voltò e si avviò verso l'uscita dell'albergo. </p><p class="calibre2">
 </p><p class="calibre2">
<b class="calibre1">RINGRAZIAMENTI </b></p><p class="calibre2">
 </p><p class="calibre2">
Preparando questo romanzo, ho attinto al lavoro di molti paleontologi eminenti, in particolar modo Robert Bakker, John Horner, John Ostrom e Gregory Paul. Sono anche ricorso all'opera della nuova generazione di illustratori, come Kenneth Carpenter, Margaret Colbert, Stephen e Sylvia Czekas, John Gurche, Mark Hallet, Douglas Henderson e William Stout, le cui ricostruzioni includono il nuovo modo di concepire il comportamento dei dinosauri. </p><p class="calibre2">
Alcune idee qui presentate riguardanti il paleo-DNA, il materiale genetico degli animali estinti, furono dapprima elaborate da George O. Poinar Jr. e Roberta Hess che costituirono l'Extinct DNA Study Group a Berkeley. Alcune discussioni sulla teoria del caos sono parzialmente derivate dalle opere di Ivar Ekeland e James Gleick. I programmi per computer di Bob Gross hanno ispirato alcune soluzioni grafiche. </p><p class="calibre2">
Le opere del compianto Heinz Pagels hanno ispirato la figura di Ian Malcolm. </p><p class="calibre2">
Comunque, questo libro è completamente inventato e le opinioni qui espresse sono mie, come lo è qualsiasi errore di fatto presente nel testo. </p><p class="calibre2">
 </p><h1 class="calibre4">FINE </h1><p class="calibre2">
</p></body>
</html>
