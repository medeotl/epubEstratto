<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>MICHAEL CRICHTON</title>
    <meta name="generator" content="pdftohtml 0.36"/>
    <meta name="author" content="stevenlob"/>
    <meta name="date" content="2006-02-17T20:17:12+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h1 class="calibre4">PERSONALE AUTORIZZATO </h1><p class="calibre2">
 </p><p class="calibre2">
C'era una fessura per la scheda magnetica, ma a Tim bastò spingere la porta per aprirla. </p><p class="calibre2">
«Come mai è aperta?». </p><p class="calibre2">
«Manca la corrente», disse Tim. </p><p class="calibre2">
«Perché stiamo andando alla sala controllo?», chiese lei. </p><p class="calibre2">
«Per trovare una radio. Abbiamo bisogno di chiamare qualcuno». Oltre la porta di vetro il corridoio proseguiva. Tim ricordava questa zona; l'aveva vista prima, durante l'escursione. Lex trotterellava al suo fianco. A distanza, udivano i ringhi dei raptor. Gli animali si stavano avvicinando. Poi li udì sbattere contro il vetro al piano di sotto. </p><p class="calibre2">
«Sono là fuori...», mormorò Lex. </p><p class="calibre2">
«Non preoccuparti». </p><p class="calibre2">
«Cosa ci fanno qui?», chiese Lex. </p><p class="calibre2">
«Non ha importanza adesso». </p><p class="calibre2">
SUPERVISORE PARCO... OPERAZIONI... CONTROLLO PRINCIPALE... </p><p class="calibre2">
«Qui», disse Tim. Spinse la porta per aprirla. La sala controllo era come l'aveva vista prima. Al centro c'era una console con quattro sedie e quattro monitor. Era completamente buia a eccezione dei monitor, che mostravano una serie di rettangoli colorati. </p><p class="calibre2">
«Allora dov'è la radio?», disse Lex. </p><p class="calibre2">
Ma Tim non pensava più alla radio. Fece un passo avanti, fissando gli schermi dei computer. Gli schermi erano accesi! Questo poteva solo significare... </p><p class="calibre2">
«Dev'essere tornata la corrente...». </p><p class="calibre2">
«Ihh», disse Lex, spostandosi. </p><p class="calibre2">
«Cosa?». </p><p class="calibre2">
«Ero sull'  <i class="calibre3">orecchio </i> di qualcuno», disse lei. Tim non aveva visto nessun corpo entrando. Si voltò e vide che era solo un orecchio, che giaceva sul pavimento. </p><p class="calibre2">
«È veramente disgustoso», disse Lex. </p><p class="calibre2">
«Non importa». Si voltò verso i monitor. </p><p class="calibre2">
«Dov'è il resto?», chiese lei. </p><p class="calibre2">
«Questo adesso non importa». </p><p class="calibre2">
Scrutò i monitor da vicino. Sullo schermo c'erano file di rettangoli colorati: </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Faresti meglio a non fare sciocchezze con quello, Timmy», disse. </p><p class="calibre2">
«Non preoccuparti». </p><p class="calibre2">
Aveva visto computer complicati già prima, come quelli che erano installati negli edifici dove lavorava suo padre. Quei computer controllavano ogni cosa, dagli ascensori alla sicurezza, ai sistemi di riscaldamento e raffreddamento. Avevano più o meno lo stesso aspetto - un sacco di riquadri colorati - ma di solito erano più semplici da capire. E quasi sempre c'era una finestra di aiuto, per chi aveva bisogno di sapere rapidamente qualcosa sul sistema. Ma qui non vide alcun riquadro del genere. Diede ancora un'occhiata per accertarsene. Ma poi vide qualcos'altro: nell'angolo superiore sinistro lampeggiavano dei numeri. Lesse 10:47:22. Tim s'accorse che era l'ora. Mancavano ancora tredici minuti, prima che la nave arrivasse sul continente. Ma era molto più preoccupato per la gente nel Lodge. Ci fu una scarica elettrostatica. Si voltò e vide Lex con una radio in mano. Girava le manopole e schiacciava i tasti. </p><p class="calibre2">
«Come funziona?», disse lei. «Non riesco a farla funzionare». </p><p class="calibre2">
«Dammela!». </p><p class="calibre2">
«È mia! L'ho trovata io!». </p><p class="calibre2">
«Dammela, Lex!». </p><p class="calibre2">
«Voglio usarla prima io!». </p><p class="calibre2">
«Lex!». </p><p class="calibre2">
Improvvisamente la radio gracchiò. « <i class="calibre3">Che diavolo sta succedendo! </i>» <i class="calibre3">. </i> Era la voce di Muldoon. </p><p class="calibre2">
Sorpresa, Lex lasciò cadere la radio per terra. </p><p class="calibre2">
 </p><p class="calibre2">
Grant s'abbassò, accovacciandosi tra le palme. Davanti, attraverso la nebbiolina, riusciva a vedere i raptor saltare, ringhiare e sbattere la testa contro il vetro del Centro visitatori. Ma, tra un ringhio e l'altro tacevano e drizzavano le teste come se avessero udito qualcosa lontano. Poi emettevano dei pigolii. </p><p class="calibre2">
«Cosa stanno facendo?», chiese Gennaro. </p><p class="calibre2">
«Sembra che stiano cercando di entrare nella cafétéria», disse Grant. </p><p class="calibre2">
«Cosa c'è lì dentro?». </p><p class="calibre2">
«Ho lasciato lì i ragazzi...», disse Grant. </p><p class="calibre2">
«Possono rompere il vetro?». </p><p class="calibre2">
«Non credo, no». </p><p class="calibre2">
Grant osservava, udì il crepitio di una radio distante, vide i raptor che si erano messi a saltare sempre più agitati. Uno dopo l'altro, cominciarono a saltare sempre più in alto, finché vide il primo di loro balzare con leggerezza sul balcone del secondo piano e da lì muoversi verso l'interno del Centro visitatori. </p><p class="calibre2">
Nella sala controllo al secondo piano, Tim prese di scatto la radio che Lex aveva fatto cadere. Schiacciò il bottone: «Pronto? Pronto?». </p><p class="calibre2">
«...sei tu, Tim?», era la voce di Muldoon. «Dove sei?». </p><p class="calibre2">
«Nella sala controllo. È tornata la corrente!». </p><p class="calibre2">
«Ottimo, Tim», disse Muldoon. </p><p class="calibre2">
«Se qualcuno mi dice come riattivare il computer, lo faccio». Ci fu silenzio. </p><p class="calibre2">
«Pronto?», disse Tim. «Mi sentite?». </p><p class="calibre2">
«Questo è un problema», disse Muldoon. «Nessuno qui sa come farlo funzionare. Come riattivare il computer». </p><p class="calibre2">
Tim disse: «Cosa? Sta scherzando? Non lo sa nessuno?». Gli sembrava incredibile. </p><p class="calibre2">
«No». </p><p class="calibre2">
Un silenzio. «Credo che si tratti della schermata principale... Bisogna attivarla». </p><p class="calibre2">
«Capisco. Sai niente di computer, Tim?». </p><p class="calibre2">
Tim fissò lo schermo. Lex gli diede un colpetto. «Digli di no, Timmy», disse. </p><p class="calibre2">
«Sì, qualcosa so», disse Tim. </p><p class="calibre2">
«Potresti comunque provare», disse Muldoon. «Qui nessuno sa cosa fare. Anche Grant non sa nulla di computer». </p><p class="calibre2">
«Va bene», disse Tim. «Tenterò». Chiuse la radio e si mise a fissare lo schermo, a studiarlo. </p><p class="calibre2">
«Timmy», disse Lex. «Non sai che cosa fare». </p><p class="calibre2">
«Invece lo so». </p><p class="calibre2">
«Se lo sai, allora fallo», disse Lex. </p><p class="calibre2">
«Solo un minuto». Tanto per cominciare, si tirò la sedia vicino alla tastiera e premette i tasti del cursore. Erano i tasti che muovevano il cursore attraverso lo schermo. Ma non successe nulla. Poi pigiò altri tasti. Lo schermo rimase invariato. </p><p class="calibre2">
«Be'?», disse Lex. </p><p class="calibre2">
«C'è qualcosa di sbagliato», disse Tim, accigliandosi. </p><p class="calibre2">
«Semplicemente non sai come fare, Timmy», disse lei. </p><p class="calibre2">
Esaminò di nuovo il computer, guardandolo attentamente. La tastiera aveva una fila di tasti funzionali in cima, proprio come la normale tastiera di un personal e il monitor era grande e a colori. Ma il supporto del monitor aveva qualcosa di inconsueto. Tim guardò i bordi dello schermo e vide un sacco di fiochi puntini di luce rossa. </p><p class="calibre2">
Luce rossa, tutt'intorno ai bordi dello schermo... Cosa poteva essere? </p><p class="calibre2">
Spostò le dita verso la luce e vide la tenue iridescenza rossa sulla sua pelle. Toccò lo schermo e udì un «bip». </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
Un attimo dopo il riquadro con il messaggio scomparve e lo schermo principale lampeggiò di nuovo. </p><p class="calibre2">
«Cos'è successo?», chiese Lex. «Cos'hai fatto? Hai toccato qualcosa». <i class="calibre3">Naturalmente! </i> pensò. Aveva toccato lo schermo. Era uno schermo tattile. Le luci rosse intorno ai bordi dovevano essere sensori infrarossi. Tim non aveva mai visto uno schermo simile, ma ne aveva letto su qualche rivista. Toccò RESET/REVERT. </p><p class="calibre2">
Subito lo schermo cambiò. Ricevette un nuovo messaggio: </p><p class="calibre2">
 </p><h1 class="calibre4">COMPUTER RIATTIVATO </h1><p class="calibre2">
SCEGLIERE SULLO SCHERMO PRINCIPALE </p><p class="calibre2">
 </p><p class="calibre2">
Alla radio udì i raptor che ruggivano. «Voglio vedere», disse Lex. «Dovresti provare VIEW». </p><p class="calibre2">
«No, Lex». </p><p class="calibre2">
«Be', io voglio VIEW», disse. E, prima che lui le afferrasse la mano, aveva già premuto VIEW. </p><p class="calibre2">
 </p><p class="calibre2">
Lo schermo cambiò. </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Uh, uh», disse lei. </p><p class="calibre2">
«Lex, vuoi piantarla?». </p><p class="calibre2">
«Guarda!», disse lei. «Funziona! Aha!». </p><p class="calibre2">
Nella stanza i monitor mostrarono riprese di differenti zone del parco in rapido mutamento. La maggior parte delle immagini erano di un grigio spesso, a causa della nebbia all'esterno, ma una di esse mostrò il tetto del Lodge con sopra un raptor, poi un'altra si sintonizzò su un'immagine illuminata dal sole. Era la prua di una nave in pieno sole splendente... </p><p class="calibre2">
«Cos'è?», disse Tim, allungandosi in avanti. </p><p class="calibre2">
«Cosa?». </p><p class="calibre2">
«Quella cosa». Ma l'immagine era già mutata, e adesso vedevano l'interno del Lodge, stanza dopo stanza, e poi videro Malcolm a letto. </p><p class="calibre2">
«Bloccalo», disse Lex. «Li vedo!». </p><p class="calibre2">
Tim toccò lo schermo in più punti, e ottenne menu secondari. Poi ancora altri menu secondari. </p><p class="calibre2">
«Aspetta», disse Lex. «Stai confondendo tutto». </p><p class="calibre2">
«Vuoi star zitta! Non sai  <i class="calibre3">niente </i> di computer!». Ora aveva una lista di monitor sullo schermo. Uno di loro era segnato SAFARI LODGE LV2-4. Un altro REMOTE: SHIPBOARD (VND). Premette lo schermo più volte. Molte immagini comparvero sui monitor della stanza. Una mostrava la prua della nave di rifornimento e l'oceano di fronte. Lontano Tim vide la terra, edifici lungo una spiaggia, un porto. Riconobbe il porto perché l'aveva sorvolato in elicottero il giorno prima. Era Puntarenas. La nave avrebbe attraccato da un momento all'altro. Ma lo schermo successivo richiamò la sua attenzione: vide il tetto del Safari Lodge, in una nebbia grigia. Per lo più i raptor erano nascosti dietro le piramidi, ma le loro teste, che saltavano su e giù, erano visibili. E poi, sul terzo monitor vide una stanza. Malcolm era a letto, Ellie gli sedeva accanto. Tutti e due guardavano in alto. Mentre guardavano Muldoon entrò nella stanza e si unì a loro, con espressione preoccupata. </p><p class="calibre2">
«Ci vedono», disse Lex. </p><p class="calibre2">
«Non credo». </p><p class="calibre2">
La radio gracchiò. Sullo schermo, Muldoon si portò la radio alle labbra. </p><p class="calibre2">
«Pronto, Tim?». </p><p class="calibre2">
«Sono qui», disse Tim. </p><p class="calibre2">
«Non abbiamo più molto tempo», disse Muldoon con voce spenta. «Meglio mettere in funzione la rete elettrificata». Poi Tim udì i raptor ruggire, vide una delle loro lunghe teste chinarsi sul vetro, mostrandosi un attimo sul video, chiudendo le mascelle. </p><p class="calibre2">
«Svelto, Tim!», disse Lex. «Inserisci la tensione!». </p><p class="calibre2">
 </p><p class="calibre2">
<b class="calibre1">LA RETE </b></p><p class="calibre2">
 </p><p class="calibre2">
Improvvisamente Tim si trovò perso in un'ingarbugliata serie di schermi di controllo dei monitor, mentre cercava di ritornare allo schermo principale. La maggior parte dei sistemi ha un solo tasto o un solo comando per tornare allo schermo precedente, oppure al menu principale. Ma questo sistema no... o almeno, lui non riusciva a trovarlo. Inoltre, era certo che i comandi di aiuto erano stati inseriti nel sistema, ma non riusciva a trovare nemmeno quelli e Lex saltava su e giù, urlandogli nell'orecchio e rendendolo nervoso. Alla fine riuscì a tornare allo schermo principale. Non sapeva come aveva fatto, ma ci era riuscito. Si fermò, cercando il comando giusto. </p><p class="calibre2">
«Fa' qualcosa, Timmy!». </p><p class="calibre2">
«Vuoi star zitta? Sto cercando di ricevere aiuto». Spinse TEMPLATEMAIN. Lo schermo si riempì con un complicato diagramma, con riquadri interconnessi e frecce. </p><p class="calibre2">
«Non va. Non va». </p><p class="calibre2">
Spinse COMMON INTERFACE. LO schermo cambiò: </p><p class="calibre2">
 </p><p class="calibre2">
 </p><p class="calibre2">
 </p><p class="calibre2">
«Che cos'è?», disse Lex. «Perché non inserisci la tensione, Timmy?». Non le badò. Forse la finestra di aiuto su questo sistema era chiamato </p><p class="calibre2">
«info». Schiacciò INFO. </p><p class="calibre2">
 </p><h1 class="calibre4">JURASSIC PARK COMMON USER INTERFACE </h1><p class="calibre2">
Version 1.1 b24 </p><p class="calibre2">
 </p><p class="calibre2">
Developed by Integrateci Computer Systems Inc., Cambridge Mass. Project Supervisor: Dennis Nedry </p><p class="calibre2">
Chief Programmer: Mike Backes </p><p class="calibre2">
© Jurassic Park Inc. All Rights Reserved </p><p class="calibre2">
 </p><p class="calibre2">
«Tem-poo», si lamentava Lex sopraffatta dalla tensione, ma aveva già </p><p class="calibre2">
schiacciato FIND. </p><p class="calibre2">
 </p><h1 class="calibre4">JURASSIC PARK COMMON USER INTERFACE </h1><p class="calibre2">
 </p><p class="calibre2">
COMMAND: FIND </p><p class="calibre2">
FIND is a context-sensitive command. Initiate FIND at any point. See also: SEARCH, CHANGE, GO AHEAD, GO BACK, OPTIONS, REVIEW </p><p class="calibre2">
 </p><p class="calibre2">
Non ottenne nulla. Schiacciò co BACK. </p><p class="calibre2">
 </p></body>
</html>
