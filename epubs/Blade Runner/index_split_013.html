<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_12"><b class="calibre3">CAPITOLO TREDICESIMO </b></h2>
<p class="calibre1">Di ritorno dal lavoro, John R. Isidore si librò nel cielo del tardo pomeriggio come un arco di fuoco puro. Chissà se è ancora lì, si chiese. Nel vecchio appartamento infestato dalla palta, che guarda Buster Friendly al televisore e trema di paura ogni volta che immagina che qualcuno passi nel corridoio. Compreso, mi sa, me. </p>
<p class="calibre1">Sì era già fermato a un negozio di borsa nera. Nel sedile accanto al suo, una busta piena di leccornie, tipo tofu, pesche mature, dell'ottimo formaggio molle e dal malvagio odore, oscillava avanti e indietro ogni volta che J.R. accelerava o rallentava; siccome era un po' </p>
<p class="calibre1">teso, stasera, guidava in modo un po' irregolare. E la sua macchina, che pure era stata dal meccanico, ogni tanto tossiva e perdeva colpi, proprio come aveva fatto per mesi prima di essere sottoposta a revisione. Accidenti, esclamò Isidore tra sé e sé. </p>
<p class="calibre1">L'aroma delle pesche e del formaggio volteggiava nell'abitacolo, riempiendogli il naso di piacere. Erano tutte rarità per le quali aveva speso due settimane di paga - prese in prestito in anticipo dal signor Sloat. Come se non bastasse, sotto il sedile, al sicuro da rotola-menti e rotture, una bottiglia dì Chablis dondolava pian piano: la rarità più rara di tutte. </p>
<p class="calibre1">L'aveva tenuta in una cassetta di sicurezza della Bank of America, resistendo alla tentazione di venderla per quanto alti fossero i prezzi che gli offrivano, proprio nell'eventualità che alla fine, dopo tanta attesa, all'ultimo momento, fosse apparsa all'orizzonte una ragazza. </p>
<p class="calibre1">Non era mai successo, fino a questo momento. </p>
<p class="calibre1">Come sempre, la terrazza del suo palazzo, cosparsa di rifiuti e deserta, lo depresse un po'. Passando dalla macchina all'ascensore, cercò di attenuare la sua visione periferica; si concentrò sulle preziose cose che portava, la bottiglia e la busta, assicurandosi solo di non inciampare in qualche detrito e finire nella disperazione economica più nera e ignominiosa con un ridicolo capitombolo. Quando la cigolante cabina dell'ascensore arrivò vi salì e scese non al suo piano, ma a quello di sotto dove ora abitava Pris Stratton, la nuova inquilina. </p>
<p class="calibre1">Dopo pochi secondi era già davanti alla sua porta e bussava con la bottiglia, mentre in petto il cuore gli andava in pezzi. </p>
<p class="calibre1">«Chi è?» La voce della ragazza era attutita dalla porta eppure si sentiva chiaramente: aveva un tono spaventato, ma acuto come una lama. </p>
<p class="calibre1">«Sono J.R. Isidore», disse allegramente, adottando il tono sicuro recentemente acquisito grazie al videofono del signor Sloat. «Ho qui alcuni articoli allettanti e credo che potremmo mettere insieme una cenetta più che ragionevole». </p>
<p class="calibre1">La porta s'aprì, seppur di poco; Pris, con il buio alle spalle, scrutò la penombra del corridoio. «Ha la voce un po' diversa», disse. «Più adulta». </p>
<p class="calibre1">«Oggi al lavoro ho dovuto sistemare un paio dei soliti problemi. Niente di eccezionale. </p>
<p class="calibre1">Se m-magari m-mi fa entrare...» </p>
<p class="calibre1">«Me li racconti». Comunque, la ragazza aprì quel tanto la porta da lasciarlo passare. Poi, vedendo quello che portava, lanciò un'esclamazione di sorpresa; il volto le s'illuminò di una gioia esuberante, da folletto. Ma quasi subito, senza alcun preavviso, un'amarezza mortale le trasformò i lineamenti e le si raggrumò in faccia come cemento. La gioia era svanita. </p>
<p class="calibre1">«Che c'è?» chiese lui; s'affrettò a portare la busta e la bottiglia in cucina, posò tutto sul tavolo e tornò subito da lei. </p>
<p class="calibre1">Con voce atona Pris disse: «È roba sprecata per me». </p>
<p class="calibre1">«E perché?» </p>
<p class="calibre1">«Oh...» Si strinse nelle spalle e si allontanò, senza una vera meta, le mani sprofondate nelle tasche della pesante gonna di antica foggia che indossava. «Magari una volta glielo spiego». Poi rialzò lo sguardo. «Ad ogni modo, è stato molto carino da parte sua. Ora, pe-rò, vorrei che se ne andasse. Non mi va di vedere gente». Senza molta convinzione si spo-74</p>
<p class="calibre1">stò verso la porta d'ingresso; trascinava i piedi e pareva svuotata d'ogni energia, come se le sue riserve s'andassero rapidamente esaurendo. </p>
<p class="calibre1">«Ah, lo so perché si sente così», disse lui. </p>
<p class="calibre1">«Ah sì?» La sua voce, sterile e distratta, cadde ancor più nello scoramento mentre ria-priva la porta. </p>
<p class="calibre1">«È perché non ha amici. Sta molto peggio di quando l'ho vista stamattina; è perché...» </p>
<p class="calibre1">«Io ce li ho gli amici». Un improvviso tono d'autorità le irrigidì la voce; il vigore le ritornò in modo palpabile. «O almeno, li avevo. Sette amici. Almeno all'inizio, ma ormai i cacciatori di taglie hanno avuto modo di mettersi al lavoro e perciò alcuni di loro - forse tutti - sono morti». Si spostò verso la finestra e fissò l'oscurità fuori, punteggiata qua e là da qualche luce. «Può darsi che sia l'ultima rimasta tra noi otto. Così può anche darsi che lei abbia ragione». </p>
<p class="calibre1">«Che cosa sono i cacciatori di taglie?» </p>
<p class="calibre1">«Ah, già. Voialtri non dovreste saperlo. Un cacciatore di taglie è un professionista dell'omicidio a cui viene consegnato un elenco delle persone che deve ammazzare. Gli viene pagata una somma - mi pare che la tariffa attuale sia dì mille dollari - per ognuna che riesce a far fuori. Di solito ha anche un contratto con il comune e perciò riceve anche uno stipendio. Però glielo tengono basso, in modo che ha un incentivo in più per mettersi in caccia». </p>
<p class="calibre1">«Ne è sicura?» chiese Isidore </p>
<p class="calibre1">«Sì», annuì. «Vuoi dire se sono sicura dell'incentivo? Sì, l'incentivo c'è. E poi, ci si diverte pure». </p>
<p class="calibre1">«Secondo me, si sbaglia», disse Isidore. Mai, in vita sua, aveva sentito una cosa del genere. Per esempio, Buster Friendly non ne aveva mai parlato. «Non è una cosa che s'accorda agli attuali principi etici del Mercerianesimo», le fece notare. «La vita è tutta uguale: </p>
<p class="calibre1">"Nessun uomo è un'isola" come disse Shakespeare, tanto tempo fa». </p>
<p class="calibre1">«Veramente era John Donne». </p>
<p class="calibre1">Isidore era visibilmente agitato: «È la cosa più brutta che abbia mai sentito. Ma non può rivolgersi alla polizia?» </p>
<p class="calibre1">«No». </p>
<p class="calibre1">«E danno la caccia anche a lei? Cioè, possono venire anche qui ad ammazzarla?» Adesso capiva perché la ragazza si comportava in modo così circospetto. «Per forza che ha paura e non vuoi vedere nessuno». Ma intanto pensava: Senz'altro si sbaglia. Deve essere matta, soffre di manie di persecuzione. Forse è una lesione cerebrale provocata dalla polvere; magari è una speciale anche lei. «Dovranno prima fare i conti con me». </p>
<p class="calibre1">«E come?» Sorrise, seppur debolmente; mise in mostra una dentatura bianchissima, minuta e regolare. </p>
<p class="calibre1">«Farò domanda per avere la licenza di portare una torcia laser. Non è difficile ottenerla, da queste parti dove non gira quasi nessuno; la polizia non pattuglia il quartiere - ci si aspetta che ognuno si difenda da solo». </p>
<p class="calibre1">«E quando è al lavoro?» </p>
<p class="calibre1">«Prenderò un periodo di aspettativa!» </p>
<p class="calibre1">«È molto gentile da parte sua, J.R. Isidore. Ma se i cacciatori di taglie hanno beccato gli altri, se hanno beccato Max Polokov e Garland, Luba, Hasking e Roy Baty...» S'interruppe. </p>
<p class="calibre1">«Roy e Irmgard Baty. Se sono morti anche loro, allora davvero non ne vale più la pena. </p>
<p class="calibre1">Sono i miei migliori amici. Chissà perché diavolo non si fanno vivi?» Imprecò dalla rabbia. </p>
<p class="calibre1">Isidore rientrò in cucina e tirò giù piatti, scodelle e bicchieri polverosi, da lungo inutilizzati; cominciò a lavarli, lasciando scorrere l'acqua calda rugginosa finché non tornò limpida. Ben presto arrivò anche Pris e si sedette al tavolo di cucina. Lui stappò la bottiglia di Chablis e divise le pesche, il formaggio e il tofu. </p>
<p class="calibre1"></p>
<p class="calibre1">75</p>
<p class="calibre1">«Che cos'è quella roba bianca vicino al formaggio?» chiese lei, indicandola. </p>
<p class="calibre1">«È ricavata dal siero di soia. Vorrei tanto averne un po'...» s'interruppe e arrossì. «Una volta si mangiava mischiata alla salsa d'arrosto». </p>
<p class="calibre1">«Un androide», mormorò Pris. «Questo è un tipico lapsus da androide. Ecco come ci si tradisce». Gli si avvicinò, rimase in piedi accanto a lui, poi, lasciandolo di stucco, gli cinse la vita con un braccio e per un istante si strinse a lui. «Assaggerò una fetta di pesca», disse e con estrema cautela prese tra le lunghe dita una fettina rosa-arancio, liscia e velluta-ta. Poi, mentre la mangiava, si mise a piangere. Lacrime fredde le colarono sulle guance e andarono a infrangersi sul davanti del vestito. «Accidenti!» esclamò, furiosa. «Be'...» Si staccò da lui e cominciò a camminare avanti e indietro nella stanza con passi lenti e misurati. «...Vede, noi vivevamo su Marte. Ecco perché m'intendo di androidi». La voce le tremava, ma riuscì a continuare: evidentemente, avere qualcuno con cui parlare voleva dire molto per lei. </p>
<p class="calibre1">«E le uniche persone che conosce sulla Terra», intervenne Isidore, «sono i suoi amici ex emigranti?» </p>
<p class="calibre1">«Ci conoscevamo anche prima del viaggio. Una colonia vicina a Nuova NuovaYork. Roy Baty e Irmgard avevano una farmacia: lui faceva il farmacista e lei si occupava dei cosme-tici, le creme e gli unguenti; su Marte si usano un sacco di prodotti dermatologici. Io...» </p>
<p class="calibre1">esitò, «io mi facevo dare diversi farmaci da Roy... Ne avevo bisogno, all'inizio perché... be-</p>
<p class="calibre1">', insomma, quel posto è tremendo. Tutto questo...» con un gesto violento indicò la stanza, l'appartamento, «questo è niente, al confronto. Lei crede che io soffra perché mi sento sola. Diavolo! Su tutto Marte ci si sente soli. È molto peggio di qui». </p>
<p class="calibre1">«Ma gli androidi non vi tengono compagnia? Ho sentito la pubblicità che diceva...» Isidore si sedette e cominciò a mangiare. Dopo qualche istante anche lei prese il bicchiere del vino. Lo sorseggiò senza cambiare espressione. «Credevo che gli androidi fossero un po' d'aiuto». </p>
<p class="calibre1">«Gli androidi», disse lei, «soffrono la solitudine anche loro». </p>
<p class="calibre1">«Le piace il vino?» </p>
<p class="calibre1">Lei posò il bicchiere sul tavolo. «Buono». </p>
<p class="calibre1">«È l'unica bottiglia che ho visto negli ultimi tre anni». </p>
<p class="calibre1">«Siamo tornati», riprese Pris, «perché nessuno dovrebbe esser costretto a vivere lassù. </p>
<p class="calibre1">Non è un posto concepito per viverci, almeno non nell'ultimo paio di miliardi d'anni. È un pianeta così vecchio. La si avverte persino nelle pietre, la tremenda vecchiaia di quel posto. Comunque, all'inizio prendevo farmaci da Roy; vivevo per prendere quel nuovo anal-gesico di sintesi, la silenizina. Poi ho conosciuto Horst Hartman, che all'epoca aveva un negozio di francobolli, francobolli rari; si ha tanto di quel tempo libero a diposizione che bisogna per forza avere un hobby, qualcosa a cui dedicarsi a lungo. E Horst mi ha fatto in-teressare alla narrativa pre-coloniale». </p>
<p class="calibre1">«Vuoi dire libri antichi?» </p>
<p class="calibre1">«Storie scritte prima dei viaggi spaziali ma che parlano di viaggi spaziali». </p>
<p class="calibre1">«Ma come è possibile che ci fossero storie sui viaggi spaziali prima che...» </p>
<p class="calibre1">«Quegli scrittori», rispose Pris, «se le inventavano». </p>
<p class="calibre1">«E su cosa si basavano?» </p>
<p class="calibre1">«Sull'immaginazione. Spesso s'è scoperto che si sbagliavano. Per esempio, avevano de-scritto Venere come una giungla del paradiso, popolata da mostri enormi e da donne vesti-te di corazze lucenti». Gli lanciò un'occhiata. «Le interessa? Donnoni con lunghe trecce bionde e corazze scintillanti grosse come meloni». </p>
<p class="calibre1">«No», rispose lui. </p>
<p class="calibre1">«Irmgard è bionda», disse Pris. «Però lei è piccolina. Ad ogni modo, si può guadagnare una fortuna a contrabbandare su Marte la narrativa pre-coloniale, le vecchie riviste, i libri, i 76</p>
<p class="calibre1">film. Non c'è niente di più emozionante. Leggere di città e di vaste imprese industriali, di colonizzazioni ben riuscite e organizzate. Sì può immaginare come avrebbe potuto essere. </p>
<p class="calibre1">Come sarebbe dovuta essere la vita su Marte. I canali...» </p>
<p class="calibre1">«I canali?» Ricordava vagamente di aver letto qualcosa in proposito; nell'antichità la gente credeva che ci fossero dei canali su Marte. </p>
<p class="calibre1">«Sì, s'intersecavano in tutto il pianeta», precisò Pris. «E poi c'erano creature da altre stelle. Piene d'infinita saggezza. E storie sulla Terra ambientate nella nostra epoca e perfino nel futuro. Senza la polvere radioattiva». </p>
<p class="calibre1">«Secondo me, storie del genere, però, alla fine fanno star peggio». </p>
<p class="calibre1">«Neanche per sogno», tagliò corto Pris. </p>
<p class="calibre1">«Si è mica portata dietro qualcuno di questi libri pre-coloniali?» Gli era passato per la mente il pensiero che magari avrebbe dovuto leggerne qualcuno. </p>
<p class="calibre1">«Qui non valgono niente, perché qui, sulla Terra, la moda non ha mai veramente attec-chito. E comunque qui ce ne sono quanti ne vuole, nelle biblioteche; è da lì che ce li pro-curiamo noi - li rubiamo dalle biblioteche terrestri e li spariamo su Marte a bordo di razzi automatici. Di notte si vaga nei vasti spazi deserti e all'improvviso si vede una fiammata ed ecco lì il razzo, spaccato a metà e le riviste di narrativa pre-coloniale sono sparse tutt'intorno. Valgono una fortuna. Ma naturalmente, prima di venderle, ce le leggiamo tutte». </p>
<p class="calibre1">Cominciava a entusiasmarsi su questo argomento. «Di tutte...» </p>
<p class="calibre1">Si sentì bussare alla porta d'ingresso. </p>
<p class="calibre1">Pallidissima, Pris mormorò: «Non posso andare ad aprire. Non faccia rumore. Rimanga seduto». Si mise in ascolto, sforzandosi di cogliere il minimo fruscio. «Chissà se ho chiuso a chiave la porta», disse in modo quasi impercettibile. «Oddio, speriamo di sì!» Lo sguardo, possente e agitato, si fisso supplichevole su di lui, come per pregarlo di far avverare le sue speranze. </p>
<p class="calibre1">Dal corridoio giunse una voce lontana: «Pris, sei lì dentro?» </p>
<p class="calibre1">Era una voce maschile. «Siamo noi, Roy e Irmgard. Abbiamo avuto il tuo biglietto». </p>
<p class="calibre1">Pris si alzò e andò in camera da letto, da cui fece ritorno con una penna e un pezzo di carta; si rimise a sedere e scarabocchiò in fretta un messaggio: VADA ALLA PORTA. </p>
<p class="calibre1">Isidore, innervosito, le tolse la penna di mano e scrisse: E CHE GLI DICO? </p>
<p class="calibre1">Infuriata, Priss scarabocchiò: </p>
<p class="calibre1">CONTROLLI SE SONO VERAMENTE LORO. </p>
<p class="calibre1">Isidore si alzò e a malincuore s'avviò nel soggiorno. Come faccio a sapere se sono veramente loro? si chiese. Aprì la porta. </p>
<p class="calibre1">Nella penombra del corridoio c'erano due persone: una donna minuta, d'una bellezza simile a quella di Greta Garbo, dagli occhi azzurri e i capelli biondo-chiari; l'uomo, invece, era robusto, dallo sguardo intelligente ma dai lineamenti piatti, quasi mongoli, che gli con-ferivano un'aria brutale. La donna era vestita alla moda, stivali alti e lucenti e pantaloni at-tillati; l'uomo aveva una camicia stazzonata e pantaloni macchiati che davano l'impressione di una volgarità ricercata. Lanciò un sorriso a Isidore, ma i suoi occhi piccoli e lucenti rimanevano sfuggenti. </p>
<p class="calibre1">«Stiamo cercando...» cominciò a dire la biondina, ma poi guardò alle spalle di Isidore; un'espressione estasiata le illuminò il volto e s'insinuò di corsa nell'appartamento gridando: </p>
<p class="calibre1">«Pris! Come stai?» Isidore si voltò. Le due donne erano abbracciate. Si tirò da parte e Roy Baty, cupo e massiccio, fece il suo ingresso con sulle labbra ancora quel sorriso sghembo e stonato. </p>
<p class="calibre1"></p>
<p class="calibre1">77</p>
</body>
</html>
