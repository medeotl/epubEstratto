<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_15"><b class="calibre3">CAPITOLO SEDICESIMO </b></h2>
<p class="calibre1">Rick Deckard era seduto nell'enorme e sontuosa stanza d'albergo e leggeva le veline con le informazioni sulla coppia di androidi, Roy e Irmgard Baty. Nel loro caso erano accluse anche un paio di istantanee scattate con il teleobiettivo, stampe tridimensionali sfocate, appena distinguibili. La donna, decise, sembra attraente. Roy Baty, invece, è tutta un 'altra cosa. Una brutta cosa. </p>
<p class="calibre1">Su Marte faceva il farmacista, lesse. O perlomeno, l'androide aveva usato quel lavoro come copertura. In realtà probabilmente non era stato che un manovale, un bracciante, che magari aspirava a qualcosa di meglio. Chissà se gli androidi sognano, si chiese Rick. </p>
<p class="calibre1">Pareva proprio di sì; ecco perché ogni tanto ammazzano i loro datori di lavoro e se ne scappano quaggiù. In cerca di una vita migliore, senza schiavitù. Come Luba Luft: cantare il Don Giovanni o Le Nozze di Figaro invece di faticare in un campo sterile e pieno di sassi. </p>
<p class="calibre1">Su un pianeta colonizzato che fondamentalmente non era abitabile. </p>
<p class="calibre1">Roy Baty (diceva il bollettino) assume un atteggiamento sicuro e aggressivo di autorità surrogata. Incline a riflessioni mìsticheggianti, è stato questo androide a proporre la fuga di gruppo, sostenendola ideologicamente con l'illusoria pretesa di una presunta sacralità della cosidetta "vita" degli androidi. Inoltre il suddetto androide ha rubato e fatto esperi-menti con diversi farmaci per la fusione mentale; quando è stato scoperto ha sostenuto che sperava in quel modo di favorire tra gli androidi esperienze di gruppo analoghe a quella del Mercerianesimo, che, ha fatto notare, non è accessibile agli androidi. </p>
<p class="calibre1">Il resoconto era in un certo senso patetico. Un freddo e incolto androide che spera di provare un'esperienza da cui è escluso proprio in base a un difetto di fabbricazione delibe-ratamente indotto. Ma Rick. non riusciva a preoccuparsi più di tanto per Roy Baty; negli appunti di Dave coglieva un senso di repulsione nei confronti di questo androide. Baty aveva tentato di strappare un'esperienza di fusione per se stesso; poi, quando questa era fallita, aveva progettato l'uccisione di vari esseri umani... e in seguito la fuga sulla Terra. E </p>
<p class="calibre1">ora, sopratutto in questa giornata, uno alla volta gli otto androidi dell'inizio si erano ridotti a solo tre. E anche loro, i membri superstiti della banda, erano condannati, dato che, anche se gli fossero sfuggiti, qualcun altro li avrebbe prima o poi beccati. Il ciclo del tempo, pensò. Il ciclo della vita. Finire così, nell'ultimo crepuscolo. Prima del silenzio della morte. </p>
<p class="calibre1">Gli sembrava di scorgere in tutto questo un micro-universo completo. </p>
<p class="calibre1">La porta della stanza si spalancò di colpo. «Che volo!» esclamò ansante Rachael Rosen, facendo il suo ingresso avvolta in un lungo soprabito a squame di pesce sotto cui s'intra-vedeva una parure identica di calzoncini e reggiseno; oltre alla sua grossa borsa da postino ricamata, aveva in mano un sacchetto di carta. «Carina questa stanza!» Diede un'occhiata all'orologio che portava al polso. «Meno di un'ora; sono stata veloce. Tieni», disse, porgendogli il sacchetto. «Ho portato una bottiglia. Bourbon». </p>
<p class="calibre1">«Il peggiore degli otto è ancora vivo. Quello che li ha organizzati», disse Rick, mostrandole il bollettino con le notizie su Roy Baty; Rachael posò il sacchetto e prese la velina. </p>
<p class="calibre1">«L'hai localizzato?» gli chiese, dopo averlo letto. </p>
<p class="calibre1">«Ho un indirizzo. Un condapp di periferia dove forse circolano e portano avanti la loro versione di vita un paio di speciali deteriorati, cervelli di formica o di gallina». </p>
<p class="calibre1">Rachael allungò la mano, «Vediamo gli altri». </p>
<p class="calibre1">«Sono entrambe femmine». Le passò i fogli, quello riguardante Irmgard Baty e quello su un altro androide che si faceva chiamare Pris Stratton. </p>
<p class="calibre1">Dopo aver scorso con gli occhi l'ultimo foglio, Rachael si lasciò sfuggire un «Oh...» </p>
<p class="calibre1">Quindi gettò i fogli in terra, andò alla finestra e si mise a guardare il centro di San Francisco. «Credo che quest'ultima ti sorprenderà. O forse no; magari non te ne frega niente». </p>
<p class="calibre1"></p>
<p class="calibre1">93</p>
<p class="calibre1">Era impallidita e la voce le tremava. Tutto d'un tratto era diventata stranamente nervosa. </p>
<p class="calibre1">«Si può sapere cosa stai borbottando?» Raccolse le veline e le studiò un attimo, chie-dendosi quale parte l'avesse sconvolta tanto. </p>
<p class="calibre1">«Apriamo la bottiglia». Rachael portò il sacchetto in bagno, prese due bicchieri, tornò nella stanza; sembrava ancora incerta e disorientata... qualcosa la preoccupava. Rick si re-se conto che era fuggita in bagno e cercava di nascondere i suoi pensieri: i cambiamenti di umore le si leggevano chiaramente sulla faccia tesa e accigliata. «Ci riesci ad aprirla?» </p>
<p class="calibre1">chiese. «Capisci, vale una fortuna, Non è mica sintetico; è di prima della guerra, autentico distillato di mais fermentato». </p>
<p class="calibre1">Rick prese la bottiglia e l'aprì, quindi versò il bourbon nei due bicchieri. «Su, dimmi che hai». </p>
<p class="calibre1">«Per telefono mi hai detto che se venivo giù stasera stessa avresti rinunciato ai tre droidi rimasti. "Faremo un'altra cosa", hai detto. E invece, eccoci qui a...» </p>
<p class="calibre1">«Dimmi cos'è che t'ha sconvolto tanto», insistette Rick. </p>
<p class="calibre1">Lei si voltò verso di lui con aria di sfida e disse: «Dimmi tu piuttosto che cosa hai intenzione di fare invece di continuare a darti tanto da fare a proposito di quei tre droidi Nexus-6». Si tolse il soprabito e lo appese nell'armadio. Rick ebbe così l'occasione di guardarla per bene. </p>
<p class="calibre1">Notò di nuovo che c'era qualcosa di strano nelle proporzioni di Rachael: la testa sembrava più grande per via della gran massa di capelli scuri e, a causa dei minuscoli seni, il corpo assumeva un aspetto snello, quasi da bambina. Ma quegli occhioni dalle lunghe ciglia potevano solo essere occhi di donna; le forme adolescenziali si fermavano lì. Rachael pog-giava appena sulla punta dei piedi e teneva le braccia leggermente piegate ai gomiti: la posizione, riflette, di un attento cacciatore di tipo Cro-Magnon, forse. Una razza di cacciatori longilinei, disse tra sé e sé. Niente muscoli superflui, ventre piatto, sedere piccolo e petto ancor più piccolo. Rachael era stata modellata su un tipo di struttura celtica, una struttura anacronistica ma attraente. Le lunghe gambe che spuntavano dai calzoncini avevano un aspetto neutro, non sensuale, non erano ben tornite in morbide curve da signorina. L'impressione complessiva, comunque, era buona anche se sembrava una ragazza, non certo una donna. Non fosse stato per quegli occhi furbi e mobilissimi. </p>
<p class="calibre1">Rick assaggiò un sorso di bourbon; la potenza, l'autorità insita nel sapore e nell'aroma del liquore, gli erano diventati quasi sconosciuti ed ebbe qualche difficoltà a mandarlo giù. </p>
<p class="calibre1">Rachael, invece, sembrava non aver problemi con il suo. </p>
<p class="calibre1">Si sedette sul letto e si mise a lisciare le coperte con fare distratto; ora la sua espressione pareva immalinconita. Rick posò il bicchiere sul comodino e le si accomodò al fianco. Il letto cedette un po' sotto il suo peso e Rachael fu costretta a cambiare posizione. </p>
<p class="calibre1">«Che hai?» le chiese di nuovo. Allungò un braccio e le prese una mano: era fredda, os-suta, un tantino sudata. «Che cos'è che t'ha sconvolto?» </p>
<p class="calibre1">«Quell'accidenti dell'ultima Nexus-6», disse Rachael, con qualche sforzo, «è dello stesso mio modello». Abbassò lo sguardo sulla coperta, trovò un filo lento e cominciò ad appallot-tolarlo tra le dita. «Non hai letto la sua descrizione? È identica alla mia. Magari ha un altro taglio di capelli e indossa vestiti diversi - può anche darsi che si sia comprata una parruc-ca. Ma quando la vedrai, capirai subito che cosa intendo». Scoppiò in una risatina sardoni-ca. «Meno male che l'Associazione ha ammesso che io sono una droide; altrimenti forse saresti uscito di testa appena messi gli occhi su Pris Stratton. O avresti pensato che fossi io». </p>
<p class="calibre1">«E perché questa cosa ti sconvolge tanto?» </p>
<p class="calibre1">«Diamine, ci sarò anch'io quando la ritirerai!» </p>
<p class="calibre1">«Forse no. Magari non la trovo». </p>
<p class="calibre1">«Conosco bene la psicologia dei Nexus-6. Ecco perché sono qui e posso esserti d'aiuto. </p>
<p class="calibre1"></p>
<p class="calibre1">94</p>
<p class="calibre1">Se ne stanno rintanati tutti insieme, quegli ultimi tre. Tutt'intorno a quel pazzo che si fa chiamare Roy Baty. Sarà lui a dirigere la loro ultima, cruciale, disperata difesa». Le labbra le si contorsero in una smorfia. «Gesù!» esclamò. </p>
<p class="calibre1">«Su con la vita!» le disse Rick, prendendole il piccolo mento aguzzo in una mano e al-zandole la testa in modo che lo guardasse negli occhi. Chissà che effetto fa baciare un androide, si chiese. Poi, chinandosi un po', la baciò sulle labbra asciutte. Non ci fu alcuna reazione: Rachael rimase impassibile. Come se la cosa non la riguardasse. Eppure, Rick ebbe un'impressione diversa. Magari, però, stava solo proiettando i suoi desideri. </p>
<p class="calibre1">«Mi sarebbe piaciuto saperlo prima di partire», disse Rachael. «Così non sarei venuta per niente. Mi sa che mi stai chiedendo un po' troppo. Lo sai che cosa provo verso questo androide Pris?» </p>
<p class="calibre1">«Empatia?» chiese lui. </p>
<p class="calibre1">«Qualcosa del genere. Un senso d'identificazione; ecco lì me stessa che se ne va. Dio mio! Può anche darsi che finisca così. Nella confusione ritirerai me invece di lei. E magari lei se ne tornerà a Seattle a vivere la mia vita. Non mi sono mai sentita così. Dopo tutto, noi siamo davvero macchine, fatte con lo stampo, come i tappi delle bottiglie. Il fatto che io esista veramente - io come persona - non è altro che un'illusione; non sono altro che un esemplare di un modello di androide». Rabbrividì. </p>
<p class="calibre1">Rick non poté fare a meno di essere un po' divertito; Rachael era diventata così morbosamente tetra. «Le formiche non provano mica la stessa cosa», le disse, «eppure anche loro sono tutte identiche». </p>
<p class="calibre1">«Le formiche non provano, punto e basta». </p>
<p class="calibre1">«I gemelli umani identici. Loro mica...» </p>
<p class="calibre1">«Però s'identificano l'uno nell'altro; mi risulta che abbiano un legame speciale di empatia». Si alzò e si diresse verso la bottiglia di bourbon, barcollando leggermente; si riempì di nuovo il bicchiere e lo buttò giù tutto d'un fiato. Per un po' gironzolò per la stanza, la fronte cupamente accigliata, poi, come se capitasse vicino a lui per caso, si sedette di nuovo sul letto. Quindi tirò sulle gambe e si sdraiò, appoggiandosi ai grossi cuscini. Sospirò. «Dimentica quei tre droidi». La voce le si era riempita di stanchezza. «Mi sento esausta, immagino sia per via del viaggio. E per tutte le cose che ho appreso oggi. Ho solo un gran voglia di dormire». Chiuse gli occhi. «Se muoio», mormorò, «forse, chissà, rinascerò appena l'Associazione Rosen ristamperà la prossima unità del mio sottotipo». Riaprì gli occhi e gli rivolse un'occhiata inferocita. «Ma lo sai perché sono venuta qui in realtà? Perché Eldon e gli altri Rosen - quelli umani, intendo - hanno voluto che ti accompagnassi?» </p>
<p class="calibre1">«Per osservare», rispose lui. «Per riferire esattamente che cosa fanno i Nexus-6 per tra-dirsi con il test di Voigt-Kampff». </p>
<p class="calibre1">«Non solo con il test. Qualsiasi cosa che gli dia una qualità di diversità. E quando farò il mio rapporto, l'Associazione apporterà qualche lieve modifica ai parametri dei suoi bagni di zigote DNS. E così avremo i Nexus-7. E quando anche quelli saranno identificati, apporte-remo altre modifiche e alla fine l'Associazione avrà un tipo di androidi che non possono essere identificati». </p>
<p class="calibre1">«Conosci il test dell'arco di riflesso Bonelli?» le chiese. </p>
<p class="calibre1">«Anche noi stiamo lavorando sui gangli spinali. Un bel giorno il test di Bonelli scomparirà nel bianco sudario dell'oblio spirituale del passato». In contrasto con le sue parole, le labbra accennarono un sorriso innocente. A questo punto Rick non riusciva più a capire fino a che punto parlava sul serio. Era un argomento che avrebbe fatto tremare il mondo, eppure lei lo trattava come una facezia. Forse è una caratteristica tipica degli androidi, pensò. Non ha alcuna consapevolezza emotiva, nessuna percezione sensibile del vero significato di quello che sta dicendo. Solo la vuota definizione formale e intellettuale dei singoli termini. </p>
<p class="calibre1">Quel che era più importante era che Rachael aveva cominciato a prenderlo in giro. Im-95</p>
<p class="calibre1">percettibilmente era passata dalle lamentele sulla propria condizione a una velata sfida nei suoi confronti. </p>
<p class="calibre1">«Accidenti a te», le disse. </p>
<p class="calibre1">Rachael scoppiò a ridere. «Sono ubriaca. Non posso venire con te. Se tu te ne vai...» </p>
<p class="calibre1">Fece un gesto di congedo. «Io rimarrò qui a dormire e magari dopo puoi venire a raccon-tarmi cos'è successo». </p>
<p class="calibre1">«Solo che non ci sarà un dopo perché Roy Baty m'inchioderà». </p>
<p class="calibre1">«Ma io non ti posso aiutare comunque perché sono ubriaca. E poi, tu ormai la sai la verità, conosci bene la superficie scabra e scivolosa della verità, dura come un mattone. Io non sono altro che un'osservatrice e non interverrò per salvarti la pelle; non me ne frega niente se Roy Baty t'inchioda o meno. Mi frega solo che non sia inchiodata io». D'un tratto spalancò gli occhi stupiti. «Oh Cristo, sto provando empatia verso me stessa! Allora, capisci, se andassi in quel condapp di periferia semidistrutto...» Allungò una mano e si mise a giocherellare con un bottone della camicia di Rick; con lente e agili torsioni cominciò a sbottonarlo. «Non ho il coraggio di venire perché gli androidi non hanno alcun senso di so-lidarietà tra loro e so che quella stramaledetta Pris Stratton mi distruggerà e prenderà il mio posto. Hai capito? Togliti questa giacca». </p>
<p class="calibre1">«Perché?» </p>
<p class="calibre1">«Così possiamo andare a letto», disse Rachael. </p>
<p class="calibre1">«Ho comprato una capra nubiana nera», spiegò, «perciò sono costretto a ritirare gli altri tre droidi. Devo portare a termine il mio compito e tornare a casa da mia moglie». Si alzò, fece il giro del letto e andò a prendere la bottiglia di bourbon. Rimase in piedi a versare con cura il secondo bicchiere; notò che le mani gli tremavano solo un tantino. Probabilmente dalla fatica. Siamo tutti e due stanchi, si rese conto d'un tratto. Troppo stanchi per metterci a braccare tre droidi, per di più con quello peggiore di tutti e otto che controlla il campo. </p>
<p class="calibre1">Si rese conto, d'un colpo, di aver sviluppato un aperto e incontrovertibile senso di paura verso il capo degli androidi. Dipendeva tutto da Baty - sin dall'inizio era dipeso tutto da lui. </p>
<p class="calibre1">Fino a quel momento si era scontrato e aveva ritirato incarnazioni via via più minacciose di Baty. Ora era arrivato il momento di affrontarlo in persona. Mentre lo pensava, sentiva la paura montare; lo avvolse del tutto nei suoi lacci, ora che l'aveva lasciata affiorare nella sua coscienza. «Ormai non posso andare senza di te», disse a Rachael. «Non posso neanche muovermi di qui. Polokov mi ha attaccato; in pratica, anche Garland mi è venuto a cercare». </p>
<p class="calibre1">«Credi che Roy Baty si metterà in cerca di te?» Posò il bicchiere, si chinò in avanti, portò le mani dietro la schiena e si slacciò il reggiseno. Se lo sfilò con agilità, poi si alzò, barcollando e ridacchiando perché barcollava. «Nella mia borsa», farfugliò, «c'è un apparecchio che la nostra autofabbrica di Marte produce per i casi di emergen...» Fece una smorfia. «Un aggeggio di sicurezza per le emergenze, finché non fanno tutti i controlli di routine per i droidi appena sfornati. Tiralo fuori. Ha la forma di un'ostrica. Lo trovi subito». </p>
<p class="calibre1">Rick cominciò a rovistare nella borsa della ragazza. Come una donna umana, Rachael aveva ogni concepibile tipo di cosa ammucchiata e nascosta nella borsa; gli parve di rovistare lì dentro un secolo. </p>
<p class="calibre1">Intanto, Rachael si tolse le scarpe e tirò giù la lampo dei calzoncini; tenendosi in equilibrio su un piede, prese l'indumento che si era tolto con la punta dell'altro piede e lo lanciò dalla parte opposta della stanza. Poi si lasciò ricadere sul letto, vi si rotolò per raggiungere a tentoni il bicchiere, ma per sbaglio lo fece rovesciare sulla moquette. «Accidenti!» imprecò e di nuovo si alzò barcollante; con indosso solo le mutandine si mise a osservare Rick ancora alle prese con la borsa; quindi con deliberata cura tirò giù le coperte, entrò nel letto e se le tirò su fino al collo. </p>
<p class="calibre1"></p>
<p class="calibre1">96</p>
<p class="calibre1">«È mica questo coso qui?» chiese lui mostrando una sfera metallica da cui spuntava una specie di pulsante. </p>
<p class="calibre1">«Quel coso lì fa cadere un androide in catalessi», disse Rachael, chiudendo gli occhi. «Lo cancella per qualche secondo; sospende la respirazione; anche la tua, ma gli umani riescono a funzionare senza respirare - o sospirare? - per un paio di minuti, mentre invece il nervo vago di un androide...» </p>
<p class="calibre1">«Lo so». Rick si raddrizzò. «Il sistema nervoso autonomo di un androide non è altrettanto flessibile del nostro ad andare in automatico. Ma, come hai detto tu stessa, questo non funziona per più di cinque o sei secondi». </p>
<p class="calibre1">«È abbastanza», mormorò Rachael, «per salvarti la vita. Allora, hai capito...» Si riscosse e si tirò su a sedere sul letto. «Se Roy Baty arriva qui puoi tenere quel coso in mano e puoi premere quel pulsante. E mentre Roy Baty se ne sta lì raggelato senza aria nei polmoni e nel sangue, e le sue cellule cerebrali vanno in malora una dopo l'altra, lo puoi ammazzare con la tua torcia laser». </p>
<p class="calibre1">«Anche tu hai una torcia laser nella borsa», disse lui. </p>
<p class="calibre1">«È finta. Agli androidi...» sbadigliò, chiudendo di nuovo gli occhi, «...non è permesso andare in giro armati». </p>
<p class="calibre1">Lui si avvicinò al letto. </p>
<p class="calibre1">A forza di agitarsi Rachael riuscì a rigirarsi sulla pancia, seppellendo il viso nel bianco lenzuolo di sotto. «Questo è un nobile esemplare di letto pulito e vergine», affermò. «Solo ragazze nobili e pulite che...» S'interruppe, pensosa. «Gli androidi non possono avere figli», disse infine. «Ci perdiamo qualche cosa?» </p>
<p class="calibre1">Lui finì di spogliarla, mettendo a nudo i suoi lombi pallidi e freddi. </p>
<p class="calibre1">«Ci perdiamo qualche cosa?» ripetè. «Non lo so; non ho termini di confronto. Che si sente ad avere un figlio? Anzi che si sente a essere nati? Noi non nasciamo mica; non cre-sciamo; invece di morire di malattia o di vecchiaia, ci consumiamo come formiche. Sempre le formiche: ecco che cosa siamo. Cioè, non te. Voglio dire, io: macchine chitinose dotate di riflessi che non sono veramente vive». Girò la testa d'un lato e gridò: «Io non sono viva! </p>
<p class="calibre1">Non stai per andare a letto con una donna. Cerca di non rimanerci male, va bene? Hai mai fatto l'amore con un androide prima d'ora?» </p>
<p class="calibre1">«No», rispose lui, togliendosi la cravatta e la camicia. </p>
<p class="calibre1">«Mi risulta - a quanto mi hanno detto - che è abbastanza convincente, se non ci stai su a pensare troppo. Se invece ci pensi troppo, se ti metti a riflettere su quello che fai... be', non puoi andare avanti. Per, ehm..., ragioni puramente fisiologiche». </p>
<p class="calibre1">Chinandosi, Rick le baciò una spalla. </p>
<p class="calibre1">«Grazie, Rick», disse lei con voce fioca «Ricordati, però: non ci pensare su, fallo e basta. </p>
<p class="calibre1">Non ti fermare a filosofeggiare, perché dal punto di vista filosofico è un macello: per tutti e due». </p>
<p class="calibre1">«Dopo, ho ancora intenzione di dare la caccia a Roy Baty. Avrò ancora bisogno che ci sia anche tu. So benissimo che quella torcia laser che hai nella borsa è...» </p>
<p class="calibre1">«Credi davvero che ritirerò uno di quei droidi al posto tuo?» </p>
<p class="calibre1">«Credo che nonostante tutto quello che hai detto, mi aiuterai il più possibile. Altrimenti non te ne staresti lì stesa sul letto». </p>
<p class="calibre1">«Ti amo», disse Rachael. «Se entrassi in una stanza e trovassi un divano rivestito con la tua pelle, registrerei un punteggio altissimo al test Voigt-Kampff». </p>
<p class="calibre1">Stanotte stessa, pensò Rick mentre spegneva la luce sul comodino, ritirerò un androide Nexus-6 che somiglia tutto a questa ragazza nuda; sono finito esattamente dove Phil Resch aveva previsto. Prima vacci a letto, ricordò. E poi ammazzala. «Non ci riesco», disse ad alta voce e si allontanò dal letto. </p>
<p class="calibre1">«Vorrei tanto che ci riuscissi», sospirò Rachael. La voce le tremava. </p>
<p class="calibre1"></p>
<p class="calibre1">97</p>
<p class="calibre1">«Non è per te. È per via di Pris Stratton; quello che devo fare a lei». </p>
<p class="calibre1">«Non siamo mica la stessa cosa. A me non me ne frega niente di Pris Stratton. Sta a sentire». Rachael si agitò nel letto e si tirò su a sedere; nella penombra Rick riusciva a in-travvedere la sua sagoma snella, quasi senza seno. «Vieni a letto con me e Pris Stratton te la ritiro io. D'accordo? Perché non ce la faccio ad arrivare fino a questo punto e poi...» </p>
<p class="calibre1">«Grazie», disse lui; un senso di gratitudine - senza dubbio per effetto del bourbon - gli salì dal profondo e lo prese alla gola. Solo due, pensò. Adesso ne devo ritirare solo due; solo i due Baty. Ma davvero Rachael avrebbe fatto questo per lui? Evidentemente sì. Gli androidi la pensavano e funzionavano così. Eppure non gli era mai capitata una cosa del genere. </p>
<p class="calibre1">«Accidenti, vieni a letto», disse Rachael. </p>
<p class="calibre1">Lui ubbidì. </p>
<p class="calibre1"></p>
<p class="calibre1">98</p>
</body>
</html>
