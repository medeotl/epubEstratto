<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_9"><b class="calibre3">CAPITOLO DECIMO </b></h2>
<p class="calibre1">Il Palazzo di Giustizia di Mission Street, sul cui terrazzo l'aereomobile stava scendendo, era irto di guglie ornamentali di gusto barocco; intricata e moderna, la struttura dell'edificio colpì Rick Deckard come molto attraente - tranne per un aspetto: non l'aveva mai vista prima. </p>
<p class="calibre1">L'aereomobile di pattuglia atterrò. Qualche minuto dopo si ritrovò a esser registrato tra i fermati. </p>
<p class="calibre1">«304», disse l'agente Crams al sergente seduto al bancone. «E anche 612.4, poi vediamo... Si è spacciato per agente dell'ordine». </p>
<p class="calibre1">«406.7», disse il sergente, riempiendo i moduli; scriveva con calma, con l'aria leggermente annoiata. Questioni di routine, dichiaravano la sua espressione e il suo atteggiamento. Niente di particolare importanza. </p>
<p class="calibre1">«Da questa parte», disse l'agente Crams a Rick, conducendolo a un piccolo tavolo bianco dove un tecnico manovrava un'apparecchiatura familiare. «Dobbiamo prenderle l'impronta cefalica, per l'identificazione». </p>
<p class="calibre1">In modo un po' brusco Rick rispose, «lo so». Ai vecchi tempi, quando anche lui era un innocuo sbirro di pattuglia, aveva portato parecchi fermati a un tavolo simile. Simile, ma non proprio, a questo tavolo. </p>
<p class="calibre1">Dopo aver registrato l'impronta cefalica, si ritrovò a esser condotto in una stanza anche questa familiare; istintivamente cominciò a raccogliere i propri oggetti di valore per il de-posito. Tutto questo non ha senso, si disse. Chi è questa gente. Se questo posto è sempre esistito, come mai noi non lo sapevamo? E perché loro non sanno di noi? Due corpi di polizia paralleli, disse tra sé e sé: il nostro e questo qua. Ma che non sono mai venuti in contatto - per quanto ne so -fino a questo momento. O forse sì, pensò. Magari questa non è la prima volta. Difficile credere, riflette, che una cosa del genere non sia già successa. </p>
<p class="calibre1">Sempre che questo sia veramente un apparato di polizia; sempre che questo sia veramente quello che dice di essere. </p>
<p class="calibre1">Un uomo in borghese si staccò dal punto dov'era e si avvicinò a Rick Deckard con passo misurato, scrutandolo incuriosito. «E questo perché è qui?» chiese all'agente Crams. </p>
<p class="calibre1">«Sospetto omicidio», rispose Crams. «Abbiamo un cadavere - glielo abbiamo trovato in macchina - ma lui sostiene che si tratta di un androide. Stiamo facendo dei controlli, il laboratorio sta facendo le analisi del midollo spinale. Si è spacciato per agente di polizia, un cacciatore di taglie. Al fine di introdursi nel camerino di una signora per farle delle domande allusive. Lei ha avuto dei dubbi che fosse quello che diceva di essere e ci ha chiamato». Facendo un passo indietro, Crams aggiunse: «Vuole finire lei, signore?» </p>
<p class="calibre1">«Va bene». Il funzionario di polizia, in borghese, dagli occhi azzurri, il naso sottile e regolare e le labbra inespressive, esaminò incuriosito Rick, poi allungò la mano verso la sua borsa. «E cosa ci tiene qui dentro, signor Deckard?» </p>
<p class="calibre1">«Materiale relativo all'analisi di personalità Voigt-Kampff. Stavo sottoponendo una persona sospetta al test quando l'agente Crams mi ha arrestato», rispose Rick, guardando il funzionario che rovistava tra gli oggetti contenuti nella borsa, esaminandoli uno a uno. «Le domande cui sottoponevo la signorina Lutz sono quelle standard del V-K e sono stampate sul...» </p>
<p class="calibre1">«Lei conosce George Gleason e Phil Resch?» chiese il funzionario. </p>
<p class="calibre1">«No», rispose Rick; nessuno dei due nomi gli diceva niente. </p>
<p class="calibre1">«Sono due cacciatori di taglie della California settentrionale. Entrambi in forza al nostro dipartimento. Forse li incontrerà mentre sarà qui. Lei è per caso un androide, signor Deckard? Il motivo per cui glielo chiedo è che in passato è capitato diverse volte che droidi 58</p>
<p class="calibre1">evasi si siano spacciati per cacciatori di taglie provenienti da altri stati e arrivati qui sulle tracce di qualche sospetto». </p>
<p class="calibre1">«Io non sono un androide. Mi può sottoporre al Voigt-Kampff; l'ho già fatto altre volte e non mi dispiace esser esaminato di nuovo. Ma so già quali saranno i risultati. Posso chiamare mia moglie?» </p>
<p class="calibre1">«Lei ha diritto a una sola telefonata. Preferisce chiamare lei piuttosto che un avvocato?» </p>
<p class="calibre1">«Telefono a mia moglie. Penserà lei a chiamare l'avvocato». </p>
<p class="calibre1">Il poliziotto in borghese gli diede una moneta da cinquanta centesimi e gli indicò un videofono: «Si accomodi». Osservò Rick che attraversava la stanza per andare all'apparecchio, quindi tornò a esaminare il contenuto della sua borsa. </p>
<p class="calibre1">Dopo aver inserito la moneta, Rick fece il numero di casa e rimase in attesa per quella che gli sembrò un'eternità. </p>
<p class="calibre1">Un volto femminile apparve sullo schermo e disse «Pronto?» </p>
<p class="calibre1">Ma non era Iran. Rick non aveva mai visto questa donna in vita sua. </p>
<p class="calibre1">Riagganciò e tornò lentamente dal funzionario di polizia. </p>
<p class="calibre1">«Non ha avuto fortuna?» chiese il poliziotto. «Be', può riprovare più tardi; da quel punto di vista siamo piuttosto generosi qui. Però non posso offrirle la possibilità di chiamare u-n'agenzia di cauzioni perché il crimine di cui è accusato, per ora, non le da la possibilità di esser liberato su cauzione. Dopo che sarà stato formalmente incriminato, comunque...» </p>
<p class="calibre1">«Lo so», Io interruppe acido Rick. «Conosco benissimo la procedura giudiziaria». </p>
<p class="calibre1">«Ecco la sua borsa», disse il funzionario, porgendogliela. «Venga nel mio ufficio... Vorrei parlare ancora un po' con lei». Si avviò per un corridoio laterale; Rick lo seguì. A un certo punto il funzionario si fermò e, voltandosi, si presentò: «Mi chiamo Garland». Gli porse la mano e Rick, rapidamente, gliela strinse. «Si accomodi», disse Garland appena aperta la porta dell'ufficio; poi s'infilò dietro una grossa scrivania ordinatissima. </p>
<p class="calibre1">Rick si sedette davanti a lui. </p>
<p class="calibre1">«Questa prova di Voigt-Kampff», cominciò Garland, «di cui mi stava parlando». Fece un cenno della testa verso la borsa di Rick. «Tutto quel materiale che si porta dietro». Si riempì la pipa, se l'accese e cominciò a fumare. «È uno strumento analitico per smascherare i droidi?» </p>
<p class="calibre1">«È la nostra arma fondamentale», disse Rick. «L'unica che usiamo in questo momento. </p>
<p class="calibre1">Perché è l'unica in grado di smascherare il nuovo modello Nexus-6. Non ne ha mai sentito parlare?» </p>
<p class="calibre1">«Ho sentito parlare di diverse scale per analisi di profilo che si usano con gli androidi. </p>
<p class="calibre1">Ma non di questa». Continuò a scrutare attentamente Rick, con la faccia sempre più con-gestionata; Rick non riusciva a capire cosa passasse per la testa di Garland. «Quelle veline tutte sbaffate», continuò il funzionario, «che ha nella borsa. Polokov, la signorina Luft, insomma, le sue... prede. La prossima dovrei essere io». </p>
<p class="calibre1">Rick lo fissò sorpreso, poi aprì subito la borsa. </p>
<p class="calibre1">Dopo un attimo le copie carbone erano sparse davanti a lui. Garland aveva detto la verità; Rick lesse attentamente il foglio che lo riguardava. I due uomini - o meglio, Rick e l'altro - rimasero a lungo in silenzio; alla fine Garland si schiarì la voce e tossì nervosamente. </p>
<p class="calibre1">«È una sensazione molto spiacevole», disse. «Scoprire all'improvviso di essere la preda assegnata a un cacciatore di taglie. O di qualsiasi cosa sia lei, Deckard». Premette un tasto dell'interfono e disse: «Mandate qui uno dei nostri cacciatori di taglie: uno qualsiasi. Va bene, grazie». Lasciò andare il tasto. «Tra un minuto o poco più arriva Phil Resch», disse a Rick. «Prima di andare avanti voglio vedere l'elenco che ha lui». </p>
<p class="calibre1">«Secondo lei, potrei essere su quell'elenco?» chiese Rick. «È possibile. Lo sapremo presto. Meglio esser sicuri in queste questioni importanti. Meglio non affidarsi alla sorte. Questo bollettino che mi riguarda», indicò la velina tutta sbaffata, «non dice che sono un i-59</p>
<p class="calibre1">spettore di polizia; con molta imprecisione sostiene che sono un agente di assicurazioni. </p>
<p class="calibre1">Per il resto le indicazioni sono giuste: la descrizione fisica, l'età, le abitudini personali, l'indirizzo di casa. Sì, sono proprio io. Guardi pure». Spinse il foglio verso Rick, che lo prese in mano e lo rilesse. </p>
<p class="calibre1">La porta dell'ufficio si aprì e apparve un uomo alto e scarno, dai lineamenti scavati, con gli occhiali e un pizzetto alla Vandyke. Garland si alzò e indicò Rick. </p>
<p class="calibre1">«Phil Resch, Rick Deckard. Siete tutti e due cacciatori di taglie e forse è ora che vi cono-sciate». </p>
<p class="calibre1">Stringendogli la mano, Phil Resch disse a Rick: «In quale città lavora?» </p>
<p class="calibre1">Garland precedette Rick, «San Francisco, proprio qui. Dia un'occhiata al suo programma. </p>
<p class="calibre1">Questa è la prossima preda». Porse a Resch il foglio che Rick aveva appena riletto, quello contenente la sua descrizione. </p>
<p class="calibre1">«Ehi, Garland», esclamò Phil Resch. «Ma questo è lei!» </p>
<p class="calibre1">«E non è finita qui», aggiunse Garland. «Sul suo elenco di androidi da ritirare ha anche Luba Luft, la cantante lirica e Polokov. Se lo ricorda Polokov? Be', ormai è morto; questo cacciatore di taglie o androide o quello che è l'ha beccato e ora stiamo facendo fare un'analisi del midollo osseo giù al laboratorio. Per vedere se c'è qualche minima base per...» </p>
<p class="calibre1">«Con Polokov ci ho parlato», disse Phil Resch. «Non è quella specie di grosso Babbo Natale della polizia sovietica?» Ci pensò su per un po', tirandosi la barbetta arruffata. «Secondo me è una buona idea far fare l'analisi del midollo osseo». </p>
<p class="calibre1">«E perché?» chiese Garland, visibilmente contrariato: «È solo per eliminare qualsiasi ba-se legale alle pretese di questo Deckard di non aver ammazzato nessuno; secondo lui "ha solo ritirato un androide"». </p>
<p class="calibre1">«Polokov mi ha dato l'impressione di un uomo molto freddo. Un essere estremamente cerebrale e calcolatore; molto distaccato». </p>
<p class="calibre1">«Un sacco di poliziotti sovietici sono così», disse Garland, sempre più irritato. </p>
<p class="calibre1">«Luba Luft non l'ho mai incontrata», continuò Phil Resch. «Però ho sentito dei dischi re-gistrati da lei». Poi, rivolto a Rick, disse: «L'ha sottoposta a qualche prova?» </p>
<p class="calibre1">«Avevo cominciato a farlo, ma non sono riuscito a ottenere un risultato chiaro e poi lei ha chiamato un agente di pattuglia e così non ho potuto portare a termine la prova». </p>
<p class="calibre1">«E Polokov?» chiese Phil Resch. «Non sono riuscito a sottoporre alla prova neanche lui». </p>
<p class="calibre1">Quasi rivolto a se stesso, Phil Resch mormorò: «E presumo che non abbia avuto la possibilità di sottoporre alla prova neanche l'ispettore Garland, qui». </p>
<p class="calibre1">«Certo che no!» intervenne Garland, il volto alterato dall'indignazione; le sue parole prorruppero amare e taglienti. </p>
<p class="calibre1">«Che prova adopera?» chiese Phil Resch. </p>
<p class="calibre1">«La scala Voigt-Kampff». </p>
<p class="calibre1">«Non la conosco». Sia Resch che Garland sembravano assorti in una profonda riflessione professionale, ma ognuno per conto suo. «Ho sempre sostenuto», continuò dopo qualche istante, «che il miglior posto per nascondersi per un androide sarebbe una grande organizzazione di polizia come la W.P.O. Dalla prima volta che l'ho incontrato, ho sempre avuto voglia di mettere alla prova Polokov, ma non si è mai presentata l'occasione. Né si sarebbe mai presentata... questo è uno dei vantaggi che una copertura come questa avrebbe per un androide intraprendente». </p>
<p class="calibre1">Garland si alzò lentamente in piedi e affrontò Phil Resch. «E voleva sottoporre alla prova anche me?» </p>
<p class="calibre1">Un sorriso timido attraversò la faccia di Resch: fece per rispondere, ma poi si strinse nelle spalle e non disse niente. Non sembrava avesse alcun timore del suo superiore, nonostante l'ira di Garland, ormai palpabile. </p>
<p class="calibre1">«Secondo me lei non si rende ben conto della situazione», disse Garland. «Quest'uomo - </p>
<p class="calibre1"></p>
<p class="calibre1">60</p>
<p class="calibre1">o questo androide - insomma, Rick Deckard ci arriva da un'organizzazione di polizia fanta-sma, frutto di allucinazioni, in quanto non esistente che, a suo dire, ha sede nel vecchio quartier generale del dipartimento su a Lombard Street. Sostiene di non aver mai sentito parlare di noi e noi non abbiamo mai sentito parlare di lui - eppure, a quanto pare, lavo-riamo entrambi dalla stessa parte. Per di più, usa un test di cui non sappiamo niente. L'elenco che si porta dietro non è composto da androidi, ma da esseri umani. Ha già ucciso una volta - almeno una volta. E se la signorina Luft non fosse arrivata a un telefono, con ogni probabilità, sarebbe stata uccisa anche lei e alla fine si sarebbe messo sulla mia pista per braccarmi». </p>
<p class="calibre1">«Uhmmm», mugolò Phil Resch. </p>
<p class="calibre1">«Uhmmm», lo canzonò Garland, irritatissimo. Sembrava ormai sull'orlo di un colpo apo-plettico. «Questo è tutto quel che ha da dire?» </p>
<p class="calibre1">Si accese l'interfono e una voce femminile disse: «Ispettore Garland, è arrivato il rapporto del laboratorio sul cadavere del signor Polokov». </p>
<p class="calibre1">«Penso che dovremmo sentirlo», disse Phil Resch. </p>
<p class="calibre1">Garland gli lanciò un'occhiata piena di furia a stento repressa. Poi si chinò, tenne premu-to il pulsante dell'interfono e disse, «sentiamolo, signorina French». </p>
<p class="calibre1">«L'analisi del midollo osseo», disse la signorina French, «rivela che il signor Polokov era un robot umanoide. Vuole anche gli altri particolari...» </p>
<p class="calibre1">«No, basta così». Garland si lasciò cadere sulla poltrona, scrutando con aria cupa la parete di fronte; non disse niente, né a Rick né a Phil Resch. </p>
<p class="calibre1">Fu quest'ultimo a rompere il silenzio. «Su cosa si basa la sua prova di Voigt-Kampff, signor Deckard?» </p>
<p class="calibre1">«Sul responso empatico. Misurato sulla base di diverse situazioni. La maggior parte delle quali hanno a che fare con gli animali». </p>
<p class="calibre1">«Il nostro test molto probabilmente è più semplice», disse Resch. «Il responso dell'arco di riflesso nei gangli superiori della colonna spinale dura diversi microsecondi di più nei robot umanoidi rispetto al sistema nervoso umano». Allungò una mano verso la scrivania dell'ispettore Garland e prese un blocchetto di carta; con una penna a sfera buttò giù uno schizzo. «Usiamo un segnale audio oppure un lampo di luce. Il soggetto deve spingere un pulsante e noi misuriamo l'intervallo tra lo stimolo e il responso. Naturalmente, facciamo diverse prove. Il tempo d'intervallo varia tra i droidi e gli umani. Una volta che abbiamo registrato dieci reazioni, riteniamo di avere un'indicazione affidabile. E poi, come nel caso di Polokov, l'analisi del midollo osseo ci da la conferma». </p>
<p class="calibre1">Ci fu una pausa di silenzio, poi Rick disse: «Potete sottopormi a questa prova. Sono pronto. Ma è ovvio che poi voglio sottoporre alla mia prova anche voi, se siete d'accordo». </p>
<p class="calibre1">«Ma è naturale», disse Resch, che però stava studiando l'ispettore Garland. «Sono anni che vado dicendo», mormorò, «che il test dell'arco di riflesso di Bonelli dovrebbe essere somministrato come regola al personale di polizia, e soprattutto agli alti gradi in comando. </p>
<p class="calibre1">Non è vero ispettore?» </p>
<p class="calibre1">«Sì, è vero», disse Garland. «E io mi sono sempre opposto. Perché sono convinto che una cosa del genere minerebbe il morale del dipartimento». </p>
<p class="calibre1">«Mi sa tanto che adesso dovrà rassegnarsi a subirlo, visto il risultato delle analisi di laboratorio su Polokov». </p>
<p class="calibre1"></p>
<p class="calibre1">61</p>
</body>
</html>
