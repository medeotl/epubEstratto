<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_19"><b class="calibre3">CAPITOLO VENTESIMO </b></h2>
<p class="calibre1">«Bene», disse Harry Briant, appena Rick ebbe finito di fare rapporto. «Be', Ora vatti a riposare un po'. Mandiamo subito una macchina a raccogliere i tre corpi». </p>
<p class="calibre1">Rick Deckard riagganciò. «Gli androidi sono stupidi», disse allo speciale, sfogando la sua rabbia. «Roy Baty non riusciva a distinguere me da te; credeva fossi tu alla porta. La polizia ripulirà questo posto; perché non ti trasferisci in un altro appartamento finché non fini-scono? Non vorrai mica stare qui con questi avanzi». </p>
<p class="calibre1">«Me ne v-v-vado da questo palazzo», disse Isidore. «Mi trasferisco in c-c-centro, dove c'è più g-g-gente». </p>
<p class="calibre1">«Mi pare ci sia un appartamento libero dove abito io», l'informò Rick. </p>
<p class="calibre1">«Non mi v-v-va di abitare v-v-vicino a lei», balbettò Isidore. </p>
<p class="calibre1">«Comunque, va' di sopra o esci. Non rimanere qui dentro». </p>
<p class="calibre1">Lo speciale, non sapendo che fare, vacillò un po' ; tutta una serie di espressioni gli at-traversarono il volto, poi girò sui tacchi e uscì dall'appartamento, lasciando Rick da solo. </p>
<p class="calibre1">Che razza di mestiere mi tocca fare, pensò Rick. Sono un flagello, come la carestia o la peste. Dovunque vado l'antica maledizione mi segue. Come ha detto Mercer, mi si chiede di fare quel che è sbagliato. Tutto quel che ho fatto è sbagliato, sin dall'inizio. Comunque, è ora di andare a casa. Magari dopo un po' che me ne sarò stato lì insieme a Iran, riuscirò a dimenticare. </p>
<p class="calibre1">Quando arrivò al suo palazzo, Iran gli venne incontro sul terrazzo. Lo guardava con u-n'espressione strana, sembrava sconvolta; in tanti anni che stavano insieme non l'aveva mai vista in quello stato. </p>
<p class="calibre1">Le mise un braccio attorno alle spalle e disse: «Ad ogni modo è finita. Sai, ci ho riflettuto su parecchio: forse Harry Bryant mi può assegnare a un...» </p>
<p class="calibre1">«Rick», disse lei. «Ti devo dire una cosa. Mi dispiace, ma la capra è morta». </p>
<p class="calibre1">Chissà perché la cosa non lo colse di sorpresa; lo fece solo sentire ancora peggio, un'ulteriore aggiunta alla quantità di peso che l'opprimeva da ogni parte. «Credo ci sia una clausola di garanzia nel contratto», disse. «Se l'animale si ammala entro novanta giorni il venditore è tenuto a...» </p>
<p class="calibre1">«Non era ammalata. Qualcuno...» Iran si schiarì la gola e proseguì con voce strozzata, </p>
<p class="calibre1">«qualcuno è venuto qui, ha preso la capra dalla gabbia e l'ha trascinata sul bordo della terrazza». </p>
<p class="calibre1">«E poi l'ha spinta di sotto?» chiese lui. </p>
<p class="calibre1">«Sì», annuì lei. </p>
<p class="calibre1">«Hai visto chi è stato?» </p>
<p class="calibre1">«L'ho visto benissimo», disse Iran. «Barbour era ancora in terrazza a gingillarsi con il cavallo; è sceso giù a chiamarmi e abbiamo telefonato alla polizia, ma a quel punto l'animale era già morto e lei se ne era andata. Una ragazza giovane, piccolina, magra, dai capelli scuri e grandi occhi neri. Aveva un soprabito a squame di pesce e portava una specie di borsa da postino a tracolla. E non ha fatto niente per evitare di farsi vedere da noi. </p>
<p class="calibre1">Sembrava che non le importasse niente». </p>
<p class="calibre1">«No, non le importava niente. A Rachael non gliene fregava niente se la vedevi o meno; anzi, voleva che la vedessi, così io avrei saputo chi era stato». Rick baciò sua moglie. «E </p>
<p class="calibre1">tu sei rimasta qui ad aspettare tutto quel tempo?» </p>
<p class="calibre1">«No, solo da una mezz'ora. È successo poco fa, mezz'ora fa». Delicatamente Iran ricambiò il bacio. «È terribile e, oltretutto, non ha alcun senso». </p>
<p class="calibre1">Rick si voltò verso la macchina che aveva appena parcheggiato, aprì la portiera e si rimise al volante. «No, un senso ce l'ha, eccome», mormorò. «Lei aveva o credeva di avere un 114</p>
<p class="calibre1">motivo per farlo». Un motivo da androide, pensò. </p>
<p class="calibre1">«Ma dove vai? Perché non vieni giù e... resti un po' con me? Alla televisione hanno dato una notizia sconvolgente; Buster Friendly sostiene che Mercer è una truffa. Tu che ne dici, Rick? Secondo te, è vero?» </p>
<p class="calibre1">«È tutto vero», rispose lui. «Tutto quello che la gente ha mai pensato è vero». Accese il motore dell'aereomobile. </p>
<p class="calibre1">«Ma tu stai bene?» </p>
<p class="calibre1">«Sto bene», la rassicurò, e sto per morire, aggiunse tra sé e sé. Anche entrambe queste cose sono vere. Chiuse la portiera e lanciò un saluto con la mano a Iran, quindi decollò e sparì ben presto in cielo. </p>
<p class="calibre1">Una volta, pensò, avrei visto le stelle. Anni fa. Ma ora non c'è altro che polvere; sono anni che nessuno vede più le stelle, perlomeno non dalla Terra. Magari me ne andrò da qualche parte dove si vedono ancora le stelle, si disse, mentre la macchina guadagnava velocità e altitudine. Si allontanò da San Francisco, verso i desolati deserti del nord. In un posto dove nessun essere vivente andrebbe. A meno che non sentisse che la sua fine fosse vicina. </p>
<p class="calibre1"></p>
<p class="calibre1">115</p>
</body>
</html>
