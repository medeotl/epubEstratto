<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_17"><b class="calibre3">CAPITOLO DICIOTTESIMO </b></h2>
<p class="calibre1">«Porta qui tutta la mia roba», ordinò Pris a J.R. Isidore. «In particolare mi serve subito il televisore. Così possiamo sentire l'annuncio di Buster». </p>
<p class="calibre1">«Sì», concordò Irmgard Baty, sfrecciarne e con gli occhi lucidi come un balestruccio. «La televisione ci serve; è tanto che aspettiamo questa serata e ora sta per cominciare». </p>
<p class="calibre1">«Il mio televisore prende solo il canale del governo», disse Isidore. </p>
<p class="calibre1">In un angolo del salotto, sprofondato in una poltrona come se avesse intenzione di re-starci per sempre, come se avesse preso residenza lì, Roy Baty emise un rutto e poi, in to-no paziente, spiegò: «Quel che vogliamo vedere noi è Buster Friendly e i suoi Simpatici Amichetti, Iz. O preferisci che ti chiami J.R.? Ad ogni modo, hai capita? Allora, lo vai a prendere o no questo apparecchio?» </p>
<p class="calibre1">Isidore percorse da solo il corridoio vuoto e rimbombante che portava alle scale. La possente fragranza della felicità sbocciava ancora in lui, la sensazione di essere - per la prima volta nella sua opaca vita - utile a qualcosa. Qualcun altro dipende da me ora, esultò mentre scendeva i gradini polverosi che portavano al piano di sotto. </p>
<p class="calibre1">E poi, pensò, sarà carino rivedere Buster Friendly in TV, invece di sentirlo solo per radio nel furgoncino del negozio. </p>
<p class="calibre1">Eh già, si rese conto: Buster Friendly presenterà la sua sensazionale rivelazione con tutte le prove attentamente raccolte. E così, grazie a Pris, Roy e Irmgard riuscirò a vedere quello che probabilmente sarà l’annuncio più importante che la televisione darà per anni e anni. Pensa un po', disse tra sé e sé. </p>
<p class="calibre1">Per J.R. Isidore, la vita aveva decisamente preso un'impennata. </p>
<p class="calibre1">Entrò nel vecchio appartamento di Pris, staccò il televisore e smontò l'antenna. Tutto d'un tratto si rese conto del silenzio che lo circondava; si sentì come svanire le braccia. </p>
<p class="calibre1">Senza i Baty e Pris, aveva l'impressione come di scomparire, diventare stranamente come il televisore inerte che aveva appena staccato. Bisogna stare con gli altri, pensò, per vivere. Voglio dire, prima che arrivassero loro, riuscivo a sopportarlo, di starmene tutto solo in questo palazzo. Adesso, però, è diverso. Non si può tornare indietro, pensò. Non si può andare dalla compagnia alla non-compagnia. In preda al panico, pensò: sono io a dipende-re da loro. Grazie a dio si sono fermati qui. </p>
<p class="calibre1">Ci sarebbero voluti due viaggi per trasferire le cose di Pris all'appartamento di sopra. </p>
<p class="calibre1">Sollevò il televisore e decise che avrebbe portato prima quello, poi le valigie e gli altri vestiti. </p>
<p class="calibre1">In pochi minuti riuscì a trasferire il televisore di sopra; con le dita che gli dolevano per lo sforzo, lo sistemò su un tavolinetto in salotto. I Baty e Pris osservarono l'operazione senza scomporsi. </p>
<p class="calibre1">«In questo palazzo il segnale si riceve forte e chiaro», disse, ansando per lo sforzo, mentre ricollegava il televisore alla presa e risistemava l'antenna. «Quando ero ancora in grado di ricevere Buster Friendly e i suoi...» </p>
<p class="calibre1">«Accendi quel televisore», tagliò corto Roy Baty, «e smettila di blaterare». </p>
<p class="calibre1">Obbedì, poi si avviò di corsa alla porta. «Devo fare un altro viaggio», annunciò, «e poi ho finito». Indugiò, per scaldarsi un po' al focolare della loro presenza. </p>
<p class="calibre1">«Bene», disse Pris, distante. </p>
<p class="calibre1">Isidore si rimise ancora una volta in cammino. Mi sa, riflette, che mi stanno un po' sfrut-tando. Ma non gliene importava niente. Sono sempre buoni amici da avere, si disse. </p>
<p class="calibre1">Una volta di sotto, mise insieme tutti i vestiti della ragazza, li ficcò alla rinfusa nella valigia, poi la trascinò a fatica lungo il corridoio e su per le scale. </p>
<p class="calibre1">Su un gradino davanti a lui qualcosa di minuscolo si mosse nella polvere. </p>
<p class="calibre1"></p>
<p class="calibre1">103</p>
<p class="calibre1">Immediatamente, Isidore lasciò cadere la valigia e tirò fuori un flacone di medicinali vuoto che, come tutti del resto, si portava sempre dietro proprio per un'eventualità del genere. C'era un ragno, un ragno qualsiasi, ma vivo. Con mani tremanti riuscì a farlo entrare nel flacone di plastica su cui mise subito il tappo - in cui aveva praticato dei forellini con un ago. </p>
<p class="calibre1">Una volta di sopra, sulla soglia del proprio appartamento, si fermò un attimo per riprender fiato. </p>
<p class="calibre1">«... sissignore, amici; il grande momento è arrivato! E Buster Friendly che vi parla e spero tanto che siate ansiosi di apprendere la scoperta che ho fatto quanto lo sono io di rife-rirvela. È una scoperta che è stata verificata e documentata da una squadra superspecia-lizzata di investigatori che hanno fatto gli straordinari la settimana scorsa. Oh-oh, gente: ci siamo!» </p>
<p class="calibre1">John Isidore annunciò: «Ho trovato un ragno!» </p>
<p class="calibre1">I tre androidi alzarono lo sguardo, distraendo un attimo la loro attenzione dallo schermo televisivo e rivolgendola a lui. </p>
<p class="calibre1">«Faccelo vedere», disse Pris, porgendogli una mano. </p>
<p class="calibre1">«Quando parla Buster, devi star zitto», lo rimproverò Roy Baty. </p>
<p class="calibre1">«Non ho mai visto un ragno», disse Pris. Strinse il flacone trasparente tra i palmi delle mani, esaminando la creatura al suo interno. «Guarda quante zampe! Perché ha bisogno di tutte quelle zampe, J.R.?» </p>
<p class="calibre1">«È il modo in cui sono fatti i ragni», spiegò J.R., il cuore che gli batteva come impazzito: non riusciva a respirare bene. «Otto zampe». </p>
<p class="calibre1">Pris si alzò e disse: «Sai cosa penso, J.R.? Secondo me non ha mica bisogno di tutte quelle zampe». </p>
<p class="calibre1">«Otto?» esclamò Irmagard Baty. «Perché non se ne fa bastare quattro? Tagliagliene quattro e vediamo come se la cava». In preda a un impulso improvviso, aprì la borsetta e tirò fuori un paio di lucenti forbicine da unghie che passò subito a Pris. </p>
<p class="calibre1">J.R. Isidore fu assalito da uno strano terrore . </p>
<p class="calibre1">Pris portò il flacone in cucina e si sedette al tavolo dove J.R. di solito faceva colazione. </p>
<p class="calibre1">Tolse il tappo e fece scivolare il ragno sul piano del tavolo. «Probabilmente non sarà in grado di correre alla stessa velocità», disse, «ma tanto qui intorno non c'è comunque niente da prendere. Tanto, poi muore lo stesso». Impugnò bene le forbicine. </p>
<p class="calibre1">«Per favore», esclamò Isidore. </p>
<p class="calibre1">Pris gli rivolse un'occhiata interrogativa. «Vale qualcosa?» </p>
<p class="calibre1">«Non lo mutilare», mormorò lo speciale in tono implorante e con un filo di voce. </p>
<p class="calibre1">Le forbici di Pris scattarono e troncarono di netto una delle zampette del ragno. </p>
<p class="calibre1">In salotto, dallo schermo televisivo, Buster Friendly stava dicendo: «Esaminate attentamente questo ingrandimento di una sezione dello sfondo. Questo è il cielo che di solito ve-dete. Un momento, chiamerò Earl Parameter, il capo della mia squadra di investigatori, che vi spiegherà questa scoperta che in pratica farà tremare il mondo». </p>
<p class="calibre1">Pris staccò un'altra zampa del ragno, impedendogli di fuggire con il bordo della mano. </p>
<p class="calibre1">Sorrideva soddisfatta. </p>
<p class="calibre1">«Gli ingrandimenti dell'immagine», una nuova voce dalla TV stava spiegando, «sottopo-sti a una rigorosa analisi in laboratorio, rivelano che lo sfondo grigio del cielo e la luna diurna alle spalle di Mercer non solo non sono Terrestri... ma sono addirittura artificiali!» </p>
<p class="calibre1">«Te la stai perdendo!» gridò ansiosa Irmgard a Pris; poi corse alla porta della cucina e vide quel Pris stava facendo. </p>
<p class="calibre1">«Oh, quello lo puoi fare anche dopo», le disse in tono invitante. «È così importante quello che stanno dicendo; prova che tutto quello che pensavamo...» </p>
<p class="calibre1">«Zitta un po' !» l'interruppe il marito. </p>
<p class="calibre1"></p>
<p class="calibre1">104</p>
<p class="calibre1">«...è vero!» concluse Irmgard. </p>
<p class="calibre1">La televisione proseguì: «La "luna" è in realtà dipinta; negli ingrandimenti, uno dei quali potete ora osservare sullo schermo, si vedono addirittura le pennellate. E ci sono anche prove che i ciuffi d'erba sparuta e il terreno arido e tetro - forse perfino le pietre che vengono lanciate contro Mercer da presunti e invisibili avversari - sono anch'essi tutti finti. È </p>
<p class="calibre1">possibile infatti che le "pietre" siano fatte di materiale plastico soffice e, pertanto, non possano causare vere e proprie ferite». </p>
<p class="calibre1">«In altre parole», intervenne Buster Friendly, «Wilbur Mercer non soffrirebbe affatto». </p>
<p class="calibre1">Il capo investigatore rispose: «Alla fine, signor Friendly, siamo riusciti anche a rintraccia-re un ex esperto di effetti speciali di Hollywood, un certo Wade Cortot, che ha dichiarato, senza esitare, che, sulla base della sua lunga esperienza cinematografica, la figura di </p>
<p class="calibre1">"Mercer" può essere semplicemente una comparsa che avanza su uno sfondo riprodotto in studio. Cortot è arrivato perfino a dichiarare che riconosce lo sfondo come quello usato da un regista di second'ordine, ormai fallito da un pezzo, con cui Cortot ha avuto a che fare diversi decenni fa». </p>
<p class="calibre1">«E così, secondo questo Cortot», concluse Buster Friendly, «in pratica non ci possono essere più dubbi». </p>
<p class="calibre1">Pris ormai aveva tagliato tre zampe al ragno, che si trascinava a fatica sul piano del tavolo in cerca di una via di scampo, una strada verso la libertà. Ma senza trovarla. </p>
<p class="calibre1">«Con tutta franchezza, abbiamo creduto a Cortot», continuò il capo investigatore, con il suo tono asciutto e pedante, «e abbiamo passato parecchio tempo a esaminare migliaia di fotografie pubblicitarie di comparse impiegate dall'ormai estinta industria cinematografica hollywoodiana». </p>
<p class="calibre1">«E avete scoperto...» </p>
<p class="calibre1">«Sentite questa», disse Roy Baty. Irmgard fissava affascinata lo schermo e Pris interruppe la sistematica mutilazione del ragno. </p>
<p class="calibre1">«Dopo migliaia e migliaia di foto, abbiamo individuato un certo Al Jarry, ormai vecchis-simo, che ha lavorato a lungo come comparsa nei film di prima della guerra. Così dal nostro laboratorio abbiamo inviato una squadra a casa di Jarry, a East Harmony, Indiana. Lascerò a uno dei membri della squadra il compito di descrivervi quello che hanno scoperto». </p>
<p class="calibre1">Ci fu una pausa di silenzio, poi una voce, altrettanto piatta, cominciò a dire: «La casa si-tuata in Lark Avenue, a East Harmony, è sciatta e malridotta e si trova nella periferia del paese in una zona dove non abita più nessuno, tranne Al Jarry. Dopo esser stati cordial-mente invitati a entrare e fatti accomodare in un soggiorno fetido, ammuffito e pieno di palta assortita, ho esaminato con mezzi telepatici la nebbiosa e sfocata mente di Al Jarry che sedeva di fronte a me con la testa piena di macerie». </p>
<p class="calibre1">«State a sentire», disse Roy Baty, seduto all'estremità della sedia, come fosse pronto a fare un balzo. </p>
<p class="calibre1">«Ho così scoperto», continuò il tecnico, «che in effetti il vecchietto ha girato una serie di cortometraggi video, della durata di quindici minuti, per un produttore che lui non ha mai incontrato. E che, come avevamo previsto, le "pietre" erano fatte di gommapiuma. Il "sangue" versato era in realtà salsa di pomodoro e» - a questo punto il tecnico si lasciò sfuggire una risatina - «l'unica sofferenza subita dal signor Jarry è stata quella di aver passato un'intera giornata senza assaggiare neanche un goccio di whisky». </p>
<p class="calibre1">«Al Jarry», riprese Buster Friendly, il cui volto era intanto ricomparso sullo schermo. </p>
<p class="calibre1">«Bene, bene. Un vecchietto che anche da giovane non ha mai combinato niente di importante, niente che né lui stesso né noi possiamo ammirare. Al Jarry ha girato un filmetto noioso e ripetitivo, anzi tutta una serie di tali filmetti, per conto di chi non lo ha mai saputo e ancora non lo sa. È stato spesso affermato da parte degli aderenti all'esperienza del Mercerianesimo che Wilbur Mercer non è un essere umano, che è addirittura un'entità su-105</p>
<p class="calibre1">periore e archetipica proveniente forse da un altro pianeta. Be', in un certo senso questa affermazione si è rivelata corretta. Wilbur Mercer non è un essere umano, anzi addirittura non esiste neanche. Il mondo in cui arranca è in realtà un banale, sciatto sfondo di uno studio cinematografico, un vecchio residuato di Hollywood, ormai da anni finito in palta. E </p>
<p class="calibre1">allora chi ha organizzato questa truffa ai danni dell'intero sistema solare? Pensateci un attimo, amici». </p>
<p class="calibre1">«Potremmo non riuscire mai a scoprirlo», mormorò Irmgard. </p>
<p class="calibre1">Buster Friendly riprese: «Potremmo non riuscire mai a scoprirlo. Né possiamo sondare quale bizzarro motivo si nasconde dietro questa truffa. Sì, amici, ho detto proprio truffa: Il Mercerianesimo è una truffa!» </p>
<p class="calibre1">«Secondo me lo sappiamo benissimo», disse Roy Baty. «È evidente: il Mercerianesimo è stato inventato...» </p>
<p class="calibre1">«Ma riflettete un attimo, amici», continuò Buster Friendly. «Chiedetevi un po' che cos'è che fa il Mercerianesimo. Be', se si stanno a sentire i suoi numerosi praticanti, l'esperienza fonde...» </p>
<p class="calibre1">«È quell'empatia che hanno gli umani», disse Irmgard. </p>
<p class="calibre1">«...uomini e donne in tutto il sistema solare in una singola entità. Però è un'entità che può essere gestita dalla cosiddetta voce telepatica di "Mercer". Fate bene attenzione. Un aspirante Hitler ambizioso e politicamente preparato potrebbe...» </p>
<p class="calibre1">«No, è quella roba là, l'empatia», disse Irmgard con veemenza. Serrò i pugni e andò in cucina da Isidore. «Non è forse un modo di provare che gli umani possono fare una cosa che noi non possiamo? Perché, senza l'esperienza di Mercer, vi possiamo credere solo sulla parola che siete in grado di provare questa faccenda dell'empatia, questa cosa di gruppo, condivisa da voialtri. Come va il ragno?» Si chinò sopra la spalla di Pris. </p>
<p class="calibre1">Con un colpo di forbicine Pris staccò un'altra zampa al ragno. «Adesso siamo a quattro», annunciò. Diede una spintarella al ragno. «Non vuole camminare, anche se ne sarebbe capace». </p>
<p class="calibre1">Roy Baty apparve sulla soglia, respirando rumorosamente, un'aria di vittoria sul volto. </p>
<p class="calibre1">«È fatta! Buster l'ha detto chiaro e tondo e praticamente ogni essere umano del sistema l'ha sentito: "II Mercerianesimo è una truffa!" L'intera esperienza empatica non è altro che una truffa». Si avvicinò e guardò incuriosito il ragno. </p>
<p class="calibre1">«Non vuole neanche provare a camminare», l'informò Irmgard. </p>
<p class="calibre1">«Adesso lo faccio camminare io». Roy Baty tirò fuori una scatola di fiammiferi e ne accese uno: lo accostò al ragno, sempre più vicino, finché la bestiola si trascinò a fatica lontano dalla fonte di calore.. </p>
<p class="calibre1">«Visto? Avevo ragione», esclamò Irmgard. «Ve l'avevo detto che sarebbe riuscito a camminare anche con quattro zampe sole». Scrutò incuriosita il volto di Isidore. «Be', che hai?» Gli toccò un braccio, «Dai, che non hai perso niente; ti pagheremo noi il prezzo segnato su quel coso - come si chiama? - il catalogo Sidney. Non fare quella faccia. Non è straordinario quello che hanno scoperto a proposito di Mercer? Hanno fatto un sacco di ricerche! Ehi, rispondi!» Ansiosa, cercò di smuoverlo. </p>
<p class="calibre1">«C'è rimasto male», disse Pris, «perché anche lui ha una scatola empatica. Nell'altra stanza. Ma davvero la usi, J.R.?» </p>
<p class="calibre1">«Certo che la usa. La usano tutti - o almeno la usavano. Magari adesso cominceranno ad avere qualche dubbio». </p>
<p class="calibre1">«Non credo che questo metterà fine al culto di Mercer», disse Pris. «Però, certo che in questo momento ci sono un sacco di esseri umani scontenti». Poi, rivolta a Isidore, aggiunse: «Sono mesi che l'aspettavamo; sapevamo che sarebbe arrivata, prima o poi, questa denuncia di Buster». Esitò un attimo, poi sbottò: «Ma sì, perché no? Buster è uno di noi». </p>
<p class="calibre1"></p>
<p class="calibre1">106</p>
<p class="calibre1">«È un androide», spiegò Irmgard. «E nessuno se ne è accorto. Voglio dire, nessuno degli umani». </p>
<p class="calibre1">Con le forbicine Pris tagliò un'altra zampa al ragno. All'improvviso, John Isidore la spinse da parte e prese la creatura mutilata. La portò al lavello e l'annegò. Anche la sua mente, le sue speranze annegarono dentro di lui. Con la stessa rapidità del ragno. </p>
<p class="calibre1">«C'è rimasto proprio male», disse Irmgard, innervosita. «Su, non fare quella faccia, J.R.. </p>
<p class="calibre1">E perché non dici niente?» Poi rivolta a Pris e a suo marito disse: «Mi da un sacco fastidio il fatto che se ne stia lì impalato vicino al lavello e non dica niente; non ha detto una parola da quando abbiamo acceso la TV». </p>
<p class="calibre1">«Non dipende dalla TV», disse Pris. «Dipende dal ragno. Non è vero, Isidore? Gli passerà», disse a Irmgard, che era andata nell'altra stanza a spegnere il televisore. </p>
<p class="calibre1">Guardando Isidore con aria divertita, Roy Baty disse: «Ormai è finita, Iz. Voglio dire, per il Mercerianesimo». Con un'unghia riuscì a recuperare il cadavere del ragno dallo scarico del lavello. «Chissà, magari questo era l'ultimo ragno. L'ultimo ragno vivo sulla terra». Fe-ce una pausa come per riflettere. «In tal caso, ormai è finita anche per i ragni». </p>
<p class="calibre1">«Io... non mi sento bene», farfugliò Isidore. Tirò giù una tazza dalla credenza; rimase per un po' - neanche lui si rese conto per quanto tempo - fermo con la tazza in mano. Poi disse a Roy Baty: «Davvero il cielo dietro a Mercer è dipinto? Non è autentico?» </p>
<p class="calibre1">«Li hai visti, no, gli ingrandimenti in TV?» rispose Roy Baty. «Si vedevano le pennellate, no?» </p>
<p class="calibre1">«Il Mercerianesimo non è finito», disse Isidore. Quei tre androidi avevano qualcosa che non andava, qualcosa di terribile. Il ragno, pensò. Forse era davvero l’ultimo ragno della Terra, come diceva Roy Baty. E adesso il ragno non e 'è più; Mercer non c'è più. Vide la polvere e le macerie dell'appartamento che si espandevano a vista d'occhio - sentiva l'arrivo della palta, il disordine finale di tutte le forme, l'assenza che avrebbe finito con il trion-fare. Cresceva attorno a lui mentre se ne stava lì fermo a carezzare la tazza di porcellana; gli sportelli della cucina scricchiolavano e si spaccavano e sentì il pavimento sotto i suoi piedi cominciare a cedere. </p>
<p class="calibre1">Allungò una mano e toccò la parete. La superficie si ruppe al suo tocco; granelli grigi si staccarono e caddero via, frammenti d'intonaco che somigliavano alla polvere radioattiva che cadeva all'esterno. Si sedette al tavolo di cucina e le gambe della sedia si piegarono sotto di lui come tubi vuoti e consumati; si alzò in fretta, posò la tazza sul tavolo e cercò di rimettere in sesto la sedia, di ripiegarla nella sua forma giusta. La sedia gli si smontò in mano, le viti che fino allora avevano tenuto insieme le varie parti saltavano fuori o rimanevano appese a un filo. Sul tavolo vide la tazza di porcellana incrinarsi; una ragnatela di sottili crepe si dipanò sotto i suoi occhi come l'ombra di una pianta rampicante, poi una scheggia si staccò dall'orlo della tazza, mettendo a nudo l'interno poroso, non smaltato. </p>
<p class="calibre1">«Ma che sta facendo?» La voce di Irmgard Baty gli arrivò da lontano. «Sta sfasciando tutto! Isidore, smetti subito di...» </p>
<p class="calibre1">«Non sono io che lo faccio», disse. Si diresse barcollando verso il soggiorno, voleva stare da solo; rimase in piedi vicino al divano liso a fissare la parete macchiata di giallo e punteggiata dalle tracce lasciate da tutti gli insetti ormai morti che vi avevano strisciato sopra e di nuovo gli venne in mente la carcassa del ragno con le quattro zampe superstiti. </p>
<p class="calibre1">Qui dentro è tutto vecchio, riflette. Ha cominciato a decomporsi tanto tempo fa e non si fermerà più. La carcassa del ragno ha conquistato tutto. </p>
<p class="calibre1">Nella cavità creatasi per il cedimento del pavimento cominciarono a manifestarsi pezzi di animali, la testa di una cornacchia, mani mummificate che una volta potevano essere state parti di scimmie. Un asino era poco lontano. Non si muoveva, ma apparentemente era vi-vo; per lo meno non era in via di decomposizione. Isidore si avvicinò all'animale, sentendo crocchiare sotto i propri passi ossa che sembravano stecchi, fragili come erba secca. Ma 107</p>
<p class="calibre1">prima ancora di raggiungere l'asino - una delle sue creature preferite - una cornacchia di un azzurro brunito piombò dall'alto e si posò sul muso paziente dell'animale. No!, gridò lui, ma in un attimo la cornacchia aveva cavato gli occhi all'asino con il becco. Un'altra volta, pensò, mi sta succedendo un'altra volta. Resterò quaggiù a lungo, si rese conto d'un tratto. Come l'altra volta. Dura sempre tanto perché qui non cambia mai niente; si arriva a un punto dove non c'è più neanche la decomposizione. </p>
<p class="calibre1">Si sentiva frusciare un vento secco e tutt'intorno a lui i mucchi d'ossa si sfasciavano. Si accorse che bastava il vento per distruggerli. A questo punto. Appena prima della fine del tempo. Vorrei tanto ricordarmi come si fa a uscire da qui, pensò. Alzò lo sguardo ma non vide alcun appiglio. </p>
<p class="calibre1">Mercer!, invocò a gran voce. Dove sei finito? Questo è il mondo della tomba e io ci sono cascato dentro un 'altra volta, ma stavolta tu non sei qui con me. </p>
<p class="calibre1">Qualcosa gli strisciò sopra un piede. S'inginocchiò e si mise a cercare che cos'era stato - </p>
<p class="calibre1">e lo trovò, perché si muoveva molto lentamente. Era il ragno mutilato che si trascinava a fatica, esitando sulle zampe superstiti. Lo raccolse e se lo mise sul palmo della mano. Le ossa, si rese conto, si sono rovesciate; il ragno è ritornato in vita. Mercer deve essere vicino. </p>
<p class="calibre1">Il vento continuava a soffiare, facendo cadére e spezzando le ossa rimaste, ma egli ormai avvertiva la presenza di Mercer. Vieni da me!, l'invocò. Strisciami sul piede o trova qualche altro modo di raggiungermi. Va bene? Mercer, pensò. Poi, ad alta voce gridò: </p>
<p class="calibre1">«Mercer!» </p>
<p class="calibre1">L'erbaccia stava invadendo l'intero paesaggio; le sue radici s'insinuavano come punte di trapano nelle pareti accanto a lui e macinavano le pareti finché le erbacce stesse non si trasformavano nelle proprie spore che si espandevano, si dividevano per poi esplodere in schegge di acciaio corroso e di cemento, i materiali di cui erano fatte le pareti. Ma la desolazione rimaneva anche dopo che le pareti erano scomparse; la desolazione era sulla scia di tutte le cose. Tranne che nella vaga, fragile figura di Mercer; il vecchio ora gli stava davanti, con una placida espressione che gli illuminava il volto. </p>
<p class="calibre1">«Ma davvero il cielo è solo dipinto?» chiese Isidore. «Sono proprio pennellate quelle che si vedono sotto ingrandimento?» </p>
<p class="calibre1">«Sì», rispose Mercer. </p>
<p class="calibre1">«Ma io non riesco a vederle». </p>
<p class="calibre1">«Perché stai troppo vicino», gli spiegò Mercer. «Devi metterti molto più lontano, proprio come fanno gli androidi. Loro hanno una prospettiva migliore». </p>
<p class="calibre1">«Ed è per questo che sostengono che tu sei una truffa?» </p>
<p class="calibre1">«Ma io sono una truffa», rispose Mercer. «Loro dicono la verità; le ricerche che hanno fatto sono vere. Dal loro punto di vista io non sono che una vecchia comparsa in pensione che si chiama Al Jarry. Tutta quella roba della denuncia è vera. Mi hanno intervistato a ca-sa, proprio come hanno detto; ho detto loro tutto quel che volevano sapere, cioè tutto». </p>
<p class="calibre1">«Compresa quella storia del whisky?» </p>
<p class="calibre1">Mercer sorrise. «Sì, era vero. Hanno fatto un ottimo lavoro e dal loro punto di vista la rivelazione di Buster Friendly era molto convincente. Avranno molti problemi a capire come mai non è cambiato nulla. Come mai tu sei ancora qui e anch'io sono ancora qui.». Con un ampio gesto del braccio Mercer indicò l'erta spoglia del monte, quel luogo così familiare. </p>
<p class="calibre1">«Ti ho appena tirato fuori dal mondo della tomba e continuerò a tirarti fuori finché non perderai interesse e vorrai smettere. Ma sarai tu a dover smettere di cercarmi, perché io non smetterò mai di cercarti». </p>
<p class="calibre1">«Quella storia del whisky non mi è piaciuta mica», si lamentò Isidore. «È degradante». </p>
<p class="calibre1">«Solo perché tu sei una persona di elevati principi morali. Io, invece, no. Io non giudico nessuno, neanche me stesso». Mercer gli porse una mano chiusa, con il palmo in alto. </p>
<p class="calibre1"></p>
<p class="calibre1">108</p>
<p class="calibre1">«Prima che mi dimentichi, ho qualcosa qui che ti appartiene». Dischiuse le dita. Sul palmo della mano c'era il ragno mutilato, solo che ora aveva di nuovo le zampe che gli erano state tagliate. </p>
<p class="calibre1">«Grazie». Isidore prese il ragno. Fece per aggiungere qualcos'altro... </p>
<p class="calibre1">Un campanello d'allarme si mise a suonare come impazzito. </p>
<p class="calibre1">Roy Baty ringhiò: «C'è un cacciatore di taglie nell'edificio! Spegnete tutte le luci. Stacca-te quel cretino dalla scatola empatica; deve essere pronto alla porta. Forza... levatelo di lì!» </p>
<p class="calibre1"></p>
<p class="calibre1">109</p>
</body>
</html>
