<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>PHILIP K</title>
    <meta name="generator" content="pdftohtml 0.36"/>
    <meta name="author" content="Antonio Marigonda"/>
    <meta name="date" content="2004-02-24T12:55:56+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_13"><b class="calibre3">CAPITOLO QUATTORDICESIMO </b></h2>
<p class="calibre1">«Possiamo parlare?» chiese Roy, indicando Isidore. </p>
<p class="calibre1">Pris, vibrante di gioia, rispose: «Va bene, ma solo fino a un certo punto». Poi, rivolta a Isidore, aggiunse: «Ci scusi». Quindi trasse i due da una parte e cominciò a confabulare sottovoce; alla fine, tutti e tre tornarono ad affrontare Isidore, che cominciava a sentirsi a disagio e di troppo. «Vi presento il signor Isidore», disse Pris. «Si sta prendendo cura di me». Le sue parole sembravano ombrate da un sarcasmo quasi malevolo; Isidore sbatté le palpebre. «Vedete? Mi ha perfino portato roba da mangiare naturale». </p>
<p class="calibre1">«Roba da mangiare», le fece eco Irmgard e a passo leggero andò in cucina a controllare. «Pesche!» esclamò e senza esitazioni prese una delle scodelle e un cucchiaio; lancian-do un gran sorriso a Isidore si mise subito a mangiare con rapidi morsi, come un animaletto. Il suo sorriso emanava semplice cordialità; non aveva le velate allusioni di quello di Pris. </p>
<p class="calibre1">Isidore la seguì - si sentiva attratto da lei - e le chiese: «E così venite da Marte». </p>
<p class="calibre1">«Sì, ci siamo arresi». La sua voce saliva e scendeva di tono, mentre i suoi occhi azzurri, acuti come quelli di un uccello, sembravano scintillare. «Che brutto questo palazzo in cui abitate! Non ci abita nessun altro qui, vero? Non abbiamo visto altre luci». </p>
<p class="calibre1">«Io abito al piano di sopra», precisò Isidore. </p>
<p class="calibre1">«Oh, e io che pensavo che magari Pris e lei vivevate insieme». Il tono di Irmgard Baty non sembrava disapprovare la cosa; l'intenzione evidente era quella di una semplice con-statazione. </p>
<p class="calibre1">Con aria severa - nonostante lo strano sorriso che continuava a piegargli le labbra - Roy Baty annunciò: «Be', hanno beccato Polokov». </p>
<p class="calibre1">La gioia che s'era irradiata sul volto di Pris appena aveva rivisto i suoi amici si dissipò di colpo. «E chi altro?» </p>
<p class="calibre1">«Hanno beccato anche Garland», rispose Baty. «Anders e Gitchel li avevano già beccati, mentre Luba l'hanno beccata solo poco fa». Comunicò queste notizie come se provasse una perversa soddisfazione a informarla dei fatti, come se l'evidente sgomento di Pris gli procurasse piacere. «Non credevo che Luba si facesse beccare; ricordi che durante il viaggio lo dicevo spesso?» </p>
<p class="calibre1">«E così rimaniamo solo...» </p>
<p class="calibre1">«Noi tre», Irmgard s'affrettò a completare la frase in tono apprensivo. </p>
<p class="calibre1">«Ecco perché siamo venuti qui». La voce di Roy Baty riecheggiò di nuovo e inaspettato calore; più la situazione era peggiore, più sembrava divertirsi. Isidore non riusciva proprio a capirlo. </p>
<p class="calibre1">«Oddio!» esclamò Pris in preda a un attacco di panico. </p>
<p class="calibre1">«Be', c'era un investigatore, un cacciatore di taglie», spiegò Irmgard, agitata, «un certo Dave Holden». Il nome uscì dalle sue labbra grondante di veleno. «E poco è mancato che Polokov non lo facesse fuori». </p>
<p class="calibre1">«È mancato pochissimo», le fece eco Roy, con un sorriso ormai immenso. </p>
<p class="calibre1">«E così ora è in ospedale, questo Holden», proseguì Irmgard. «Ma evidentemente hanno passato l'elenco a un altro cacciatore di taglie e per poco Polokov non fa fuori anche lui. </p>
<p class="calibre1">Invece alla fine è stato il cacciatore a ritirare Polokov. Dopodiché si è messo sulle tracce di Luba; lo sappiamo perché è riuscita a mettersi in contatto con Garland e lui ha mandato qualcuno per arrestare il cacciatore di taglie e portarlo al palazzo di Mission Street. Capisci? Luba ci ha chiamati dopo che l'agente di Garland aveva prelevato il cacciatore. Era sicura che sarebbe andato tutto bene; era sicura che Garland sarebbe riuscito a eliminarlo». </p>
<p class="calibre1">Poi aggiunse: «Ma evidentemente qualcosa è andato storto su a Mission. Non lo sappiamo. </p>
<p class="calibre1"></p>
<p class="calibre1">78</p>
<p class="calibre1">Forse non lo sapremo mai». </p>
<p class="calibre1">Pris chiese: «E questo cacciatore di taglie ha anche i nostri nomi?» </p>
<p class="calibre1">«Eh sì, cara, immagino di sì», rispose Irmgard. «Però non sa dove siamo. Roy e io non faremo ritorno al nostro appartamento; abbiamo infilato tutta la roba che potevamo nella macchina e abbiamo deciso di installarci in uno degli appartamenti abbandonati di questo vecchio palazzo dilapidato». </p>
<p class="calibre1">«Ma è una mossa saggia?» intervenne Isidore, chiamando a raccolta tutto il suo coraggio. «C-c-cioè, stare tutti nello stesso posto?» </p>
<p class="calibre1">«Tanto, hanno già beccato tutti gli altri», si limitò a constatare Irmgard. Anche lei, come il marito, pareva stranamente rassegnata, nonostante l'agitazione esteriore. Sono tutti uguali, pensò Isidore; sono tutti strani. Aveva questa impressione, anche se non riusciva a precisare cos'era che non andava. Era come se una particolare e malevola astrattezza per-vadesse tutti i loro processi mentali. Eccezion fatta, forse, per Pris; di sicuro lei era profondamente spaventata. Pris pareva quasi normale, quasi naturale. Però... </p>
<p class="calibre1">«Perché tu non vai a vivere con lui?» disse Roy a Pris, indicando Isidore. «Ti potrebbe offrire una certa protezione». </p>
<p class="calibre1">«Con un cervello di gallina?» esclamò Pris. «Non voglio certo andare a vivere con un cervello di gallina!» Le narici le si dilatarono. </p>
<p class="calibre1">Irmgard s'affrettò a intervenire: «Secondo me, è una sciocchezza mettersi a fare la snob in un momento come questo. I cacciatori di taglie non perdono mica tempo; forse cercherà di chiudere la questione stasera stessa. Magari, gli danno un premio speciale se finisce entro...» </p>
<p class="calibre1">«Cribbio! Bisogna chiudere la porta d'ingresso!» gridò Roy, precipitandosi verso di essa; la chiuse sbattendola con una spinta perentoria e chiuse tutti i chiavistelli. «Anche secondo me, Pris, faresti meglio a trasferirti a casa di Isidore, mentre sia io che Irm resteremo nello stesso edificio; così potremmo darci una mano a vicenda. In macchina ho qualche compo-nente elettronico, roba che ho portato via dall'astronave. Posso installare una cimice ricetrasmittente, così tu puoi sentire noi e noi possiamo sentire te e posso anche mettere insieme un sistema d'allarme che chiunque di noi quattro può far scattare. Evidentemente le identità sintetiche non hanno funzionato, neanche quella di Garland. Certo lui ha infilato la testa nel cappio quando ha fatto portare il cacciatore di taglie nella sede di Mission Street; è stato un grosso sbaglio. E Polokov, invece di tenersi il più possibile alla larga dal cacciatore, ha scelto di avvicinarlo. Noi, invece, ce ne guarderemo bene e ce ne staremo qui tranquilli». La sua voce non pareva minimamente preoccupata; la situazione sembrava stimolare in lui un'energia crepitante e quasi maniacale. «Secondo me...» Inspirò rumorosamente, sollecitando l'attenzione di tutti i presenti, compreso Isidore. «Secondo me, se noi tre siamo ancora vivi, un motivo c'è. Secondo me, se il cacciatore avesse la minima indicazione di dove ci troviamo si sarebbe già fatto vivo. La prima regola dei cacciatori di taglie è: muoversi più in fretta possibile. E solo così che possono guadagnare qualcosa». </p>
<p class="calibre1">«E se ritarda», concordò Irmgard, «noi ce la filiamo, come abbiamo già fatto. Scommetto che Roy ha ragione; scommetto che sa già i nostri nomi, ma non dove siamo. Povera Luba; bloccata com'era al Teatro dell'Opera, era indifesa. Non era un problema localizzar-la». </p>
<p class="calibre1">«Be'...» riprese Roy, con qualche esitazione. «L'ha voluto lei; era convinta che, in quanto personaggio pubblico, fosse al sicuro». </p>
<p class="calibre1">«Tu però l'avevi avvertita», fece notare Irmgard. </p>
<p class="calibre1">«Sì, glielo avevo detto e avevo raccomandato anche a Polokov di non cercare di farsi passare per un uomo della W.P.O.. E a Garland avevo detto che prima o poi uno dei suoi cacciatori di taglie l'avrebbe beccato ed è probabile, anzi del tutto plausibile, che sia accaduto proprio questo». Si dondolò avanti e indietro sui talloni e un'espressione di profonda 79</p>
<p class="calibre1">saggezza gli si diffuse sul volto. </p>
<p class="calibre1">Isidore decise di dire la sua: «D-d-da quanto ho sentito, d-d-direi che il signor Baty è il v-v-vostro leader naturale». </p>
<p class="calibre1">«Oh sì. Roy è un vero leader», disse Irmgard. </p>
<p class="calibre1">«Sì, è stato lui a organizzare il nostro... viaggio. Da Marte fino a qui». </p>
<p class="calibre1">«Perciò», concluse Isidore, «fareste meglio a f-f-fare come dice lui». La voce gli si spezzò per la tensione carica di speranza che l'animava. «S-s-secondo me, sarebbe b-b-bellissimo, Pris, se lei si t-trasferisse da me. Potrei prendere un paio di giorni di permesso dal lavoro - mi devono delle ferie. Così, per assicurarmi che non le succeda n-n-niente». E </p>
<p class="calibre1">magari Milt, che era molto ingegnoso, poteva progettare un'arma da fargli usare. Qualcosa di fantasioso per abbattere i cacciatori di taglie... qualsiasi cosa essi fossero. Ne aveva u-n'immagine vaga, appena intravista: un qualcosa di spietato che andava in giro con un elenco e una pistola, che si muoveva meccanicamente nel piatto, burocratico compito di ammazzare la gente. Una cosa senza emozioni, forse anche senza un volto; una cosa che.se veniva uccisa era subito rimpiazzata da un'altra del tutto simile e via di questo passo fino a che tutte le persone vere e vive non fossero state eliminate. </p>
<p class="calibre1">È incredibile, pensò, che la polizia non possa fare niente. Non riesco a crederlo. Questa gente deve aver fatto qualcosa. Forse sono tornati sulla Terra illegalmente. Ci dicono sempre - in televisione - che dobbiamo denunciare qualsiasi astronave che atterri fuori dalle rampe autorizzate. La polizia deve tenere gli occhi aperti per cose del genere. </p>
<p class="calibre1">Ma anche così, nessuno era più ucciso in maniera tanto deliberata. Era contrario ai principi del Mercerianesimo. </p>
<p class="calibre1">«Il cervello di gallina», disse Pris, «ha un debole per me». </p>
<p class="calibre1">«Pris, non chiamarlo così», la rimproverò Irmgard; lanciò a Isidore un'occhiata piena di compassione. «Pensa a come potrebbe chiamare te». </p>
<p class="calibre1">Pris non rispose. La sua espressione si fece enigmatica. </p>
<p class="calibre1">«Io vado a preparare la ricetrasmittente», annunciò Roy. «Allora, siamo intesi: Irmgard e io rimaniamo in questo appartamento; Pris, tu vai dal... signor Isidore». Si avviò verso la porta, con passo sorprendentemente agile per un uomo così robusto. In un lampo sparì dalla porta che sbatté con forza alla parete quando lui l'aprì. In quell'attimo Isidore ebbe una strana allucinazione momentanea: gli parve di vedere una sagoma di metallo, una piattaforma piena di pulegge, circuiti, batterie, torrette e ingranaggi - poi la goffa sagoma di Ray Baty si sovrappose alla visione come una dissolvenza d'apertura. Isidore sentì una risata sorgergli dal fondo dello stomaco; innervosito, cercò di soffocarla. Era tutto così confuso! </p>
<p class="calibre1">«Ecco un vero uomo d'azione», disse Pris con un certo distacco. «Peccato però che non sia tanto capace di usare le mani, a fare cose meccaniche». </p>
<p class="calibre1">«Se ci salveremo», la redarguì Irmgard in tono severo, «sarà tutto merito di Roy». </p>
<p class="calibre1">«Ma ne vale poi la pena?» chiese Pris, più che altro a se stessa. Poi alzò le spalle e fece un cenno a Isidore. «E va bene, J.R., verrò da lei, così potrà proteggermi». </p>
<p class="calibre1">«V-v-vi proteggerò tutti», s'affrettò a precisare Isidore. </p>
<p class="calibre1">Con una strana vocetta solenne e formale, Irmgard Baty gli disse: «Voglio che lei sappia che le siamo molto grati, signor Isidore. Lei è il primo amico che abbiamo incontrato sulla Terra. È molto gentile da parte sua e forse un giorno potremo ricompensarla». Gli scivolò a fianco e gli diede un colpetto affettuoso sul braccio. </p>
<p class="calibre1">«Non avreste dei libri pre-coloniali da farmi leggere?» le chiese Isidore. </p>
<p class="calibre1">«Prego?» Irmgard Baty rivolse un'occhiata perplessa a Pris. </p>
<p class="calibre1">«Sai, quelle vecchie riviste...» disse Pris; intanto aveva raccolto alcune delle sue cose e Isidore le tolse il fardello dalle mani, illuminandosi tutto per la soddisfazione di aver raggiunto un suo scopo. «No, J.R., non ce le siamo portate dietro, per i motivi che le ho spie-80</p>
<p class="calibre1">gato». </p>
<p class="calibre1">«Allora d-d-domani vado in biblioteca», le disse lui, uscendo. «E ne p-p-prenderò in prestito qualcuna per lei e per me, così avrà qualcosa da fare oltre che aspettare». </p>
<p class="calibre1">Accompagnò Pris di sopra, nel suo appartamento, scuro, vuoto, soffocante e tiepido co-m'era; nell'atto di portare le cose della ragazza nella camera da letto, riuscì ad accendere contemporaneamente le luci, il riscaldamento e l'unico canale del suo televisore. </p>
<p class="calibre1">«È carino qui», disse Pris, ma nello stesso tono distante e distaccato di poco prima. Va-gò un po' nell'appartamento, con le mani sprofondate nelle tasche; sul volto le si fece strada un'espressione severa, quasi altera nel suo livello di disapprovazione. In netto contrasto con quello che aveva appena detto. </p>
<p class="calibre1">«Che c'è?» chiese lui, posando i suoi averi sul divano. </p>
<p class="calibre1">«Niente». Si fermò davanti alla finestra panoramica, scostò di lato le tende e si mise a fissare fuori con aria imbronciata. </p>
<p class="calibre1">«Se ha paura che la cerchino...» cominciò a dire Isidore. </p>
<p class="calibre1">«È solo un sogno», disse Pris. «Indotto dai farmaci che Roy mi ha dato». </p>
<p class="calibre1">«P-p-prego?» </p>
<p class="calibre1">«Ma crede davvero che esistano i cacciatori di taglie?» </p>
<p class="calibre1">«Il signor Baty ha detto che hanno ucciso i vostri amici». </p>
<p class="calibre1">«Roy Baty è pazzo come me. Il nostro viaggio è stato da un manicomio della costa orientale a qui. Siamo tutti schizofrenici, soffriamo di disfunzioni alla nostra vita emotiva - </p>
<p class="calibre1">appiattimento di affetti, si chiama. E inoltre soffriamo di allucinazioni collettive». </p>
<p class="calibre1">«Mi pareva che non potesse essere vero», disse lui con evidente sollievo. </p>
<p class="calibre1">«E perché mai?» Si voltò di colpo per fissarlo negli occhi", il suo sguardo era così intenso che Isidore si sentì arrossire. </p>
<p class="calibre1">«P-p-perché cose del genere non possono accadere. Il g-g-governo non ammazza mai nessuno, per nessun crimine. E il Mercerianesimo...» </p>
<p class="calibre1">«Ma vede», lo interruppe Pris, «se uno non è umano, allora è tutta un'altra storia». </p>
<p class="calibre1">«Non è mica vero. Perfino gli animali, perfino le anguille, le talpe, le serpi e i ragni... so-no considerati sacri». </p>
<p class="calibre1">Pris, senza staccargli gli occhi di dosso, ripeté: «E così, non è possibile, eh? Come dice lei, anche gli animali sono protetti dalla legge. Ogni forma di vita. Qualsiasi cosa organica che striscia, si agita, si rintana, vola, sciama o deposita uova o...» S'interruppe, perché Roy Baty era apparso improvvisamente, spalancando la porta dell'appartamento e facendo il suo ingresso seguito da un lungo filo elettrico. </p>
<p class="calibre1">«Gli insetti», disse, senza mostrare alcun imbarazzo per il fatto di aver ascoltato la loro conversazione, «sono considerati particolarmente sacri». Staccò un quadro dalla parete del soggiorno e appese un minuscolo congegno elettronico al chiodo; quindi fece un passo indietro, lo scrutò criticamente e rimise al suo posto il quadro. «E ora il sistema d'allarme». </p>
<p class="calibre1">Tirò a sé il filo elettrico, all'altro capo del quale c'era una complessa apparecchiatura. Con il suo solito sorriso stonato, lo mostrò a Pris e Isidore. «Questo è il sistema d'allarme. I! fi-lo va sotto il tappeto. Fa da antenna. Capta i segnali di un...» esitò un attimo, «di un'entità mentazionale», bofonchiò ermeticamente, «che non sia uno di noi quattro». </p>
<p class="calibre1">«E allora che fa, si mette a suonare?» chiese Pris. «E poi, che succede? Sarà armato. </p>
<p class="calibre1">Non possiamo mica saltargli addosso e azzannarlo a morte». </p>
<p class="calibre1">«Quest'apparecchiatura», continuò Roy, «contiene un'unità Penfield. Quando l'allarme scatta comincia a irradiare uno stato d'animo di panico verso... l'intruso. A meno che non sia rapidissimo, cosa peraltro possibile. Un panico massiccio; ho tarato il diffusore al massimo. Nessun essere umano può rimanere nel suo raggio d'azione più di qualche secondo. </p>
<p class="calibre1">È nella natura del panico indurre a movimenti circolari a casaccio, a fughe senza scopo e spasmi neuro-muscolari». Quindi concluse, «il che ci darà la possibilità di sopraffarlo. For-81</p>
<p class="calibre1">se. Dipende da quanto è in gamba». </p>
<p class="calibre1">«Ma l'allarme non influenzerà anche noi?» chiese Isidore. </p>
<p class="calibre1">«Giusto», disse Pris, rivolta a Roy Baty. «Influenzerà anche Isidore». </p>
<p class="calibre1">«E allora?» disse Roy. Quindi si concentrò di nuovo sull'installazione. «Allora vorrà dire che si metteranno tutt'e due a scappare da qui in preda al panico. Ci darà lo stesso il tempo di reagire. E poi, a Isidore non faranno niente; non è mica sul loro elenco. Ecco perché possiamo usarlo come facciata». </p>
<p class="calibre1">«Non ti viene un'idea migliore, Roy?» chiese brusca Pris. </p>
<p class="calibre1">«No. In questo momento no». </p>
<p class="calibre1">«Domani sarò in grado di p-p-procurarmi un'arma», disse Isidore. </p>
<p class="calibre1">«Ma sei sicuro che la presenza di Isidore non farà scattare l'allarme?» chiese Pris. «Do-po tutto, lui è... sai?» </p>
<p class="calibre1">«Ho tarato l'apparecchio per compensare le sue emanazioni encefaliche», spiegò Roy. </p>
<p class="calibre1">«La loro somma non farà scattare un bel niente; ci vorrà un altro umano. Un'altra persona». Scuro in volto, lanciò un'occhiata a Isidore, consapevole di quello che aveva appena detto. </p>
<p class="calibre1">«Ma allora siete degli androidi», esclamò Isidore. Però non gliene importava niente; per lui non faceva alcuna differenza. «Adesso capisco perché vogliono uccidervi. In pratica, però, voi non siete vivi». Ora si spiegava tutto. Il cacciatore di taglie, l'eliminazione dei lo-ro amici, il viaggio verso la Terra, tutte queste precauzioni. </p>
<p class="calibre1">«Quando ho usato il termine "umano"», disse Roy Baty a Pris, «ho usato il termine sbagliato». </p>
<p class="calibre1">«Proprio così, signor Baty», disse Isidore. «Ma a me che cosa importa? Voglio dire, io sono uno speciale; neanche a me mi trattano tanto bene, sa, per esempio, io non posso mica emigrare». Si sorprese a chiacchierare spedito come un folletto. « Voi non potete venire qui. Io non posso...» Di colpo si calmò. </p>
<p class="calibre1">Dopo un istante Roy Baty, laconico, disse, «Marte non le piacerebbe. Non si perde mica niente». </p>
<p class="calibre1">«Mi chiedevo quanto ci avreste messo a scoprirlo», disse Pris a Isidore. «Siamo diversi, non è vero?» </p>
<p class="calibre1">«Con ogni probabilità ecco che cosa ha tradito Garland e Max Polokov», riflette Roy Baty. «Erano così maledettamente sicuri di riuscire a farsi passare per umani. Anche Lu-ba». </p>
<p class="calibre1">«Voi siete degli intellettuali», disse Isidore; si sentì di nuovo emozionato per aver capito. </p>
<p class="calibre1">Emozionato e fiero. «Voi pensate in modo astratto e non riuscite a...» Gesticolò, mentre le parole gli s'impigliavano in gola. Siamo alle solite. «Vorrei tanto avere una personalità co-me la vostra; così riuscirei a superare l'esame e non sarei un cervello di gallina. Secondo me voi siete molto superiori; potrei imparare molto da voi». </p>
<p class="calibre1">Dopo un po' Roy Baty annunciò: «Ora cerco di finire di collegare l'allarme». Riprese ad armeggiare con i fili. </p>
<p class="calibre1">«Lui non ha ancora capito come abbiamo fatto a fuggire da Marte», disse Pris con un'acuta voce stentorea. «E che cosa abbiamo fatto lassù». </p>
<p class="calibre1">«Quello che non potevamo evitare di fare», brontolò Roy Baty. </p>
<p class="calibre1">Inquadrata nella porta aperta Irmgard Baty aveva assistito all'intera scena; se ne accor-sero solo quando cominciò a parlare. «Secondo me non dovremmo preoccuparci del signor Isidore», disse con franchezza; gli si avvicinò rapidamente e lo scrutò in volto. «Non trattano molto bene neanche lui, come ci ha fatto notare lui stesso. E quello che abbiamo fatto su Marte a lui non interessa; lui ci conosce e ci apprezza e un'accettazione emotiva del genere... vuoi dire tutto per lui. Per noi può essere difficile comprenderlo, ma è vero». Poi, ancora una volta si avvicinò a Isidore e alzò lo sguardo sul suo volto. «Lei si rende conto, 82</p>
<p class="calibre1">vero?, che guadagnerebbe un sacco di soldi se ci denuncia?» Quindi si voltò e disse al marito: «Vedi? Lo sa, ma non dirà niente lo stesso». </p>
<p class="calibre1">«Sei un grand'uomo, Isidore», disse Pris. «Fai onore al tuo genere». </p>
<p class="calibre1">«Se fosse un androide», aggiunse Roy con entusiasmo, «ci denuncerebbe prima delle dieci di domani mattina. Uscirebbe per andare a lavorare e per noi sarebbe finita. Sono sopraffatto dall'ammirazione». Ma il suo tono era difficile da decifrare; per lo meno, Isidore non riusciva a interpretarlo. «E pensare che noi immaginavamo che questo mondo fosse ostile, un pianeta di facce nemiche, tutte contro di noi». Scoppiò in una risata che sembrava più un latrato. </p>
<p class="calibre1">«Io non mi preoccupo affatto», disse Irmgard. </p>
<p class="calibre1">«Dovresti aver paura fin sotto i tacchi delle scarpe», le fece notare il marito. </p>
<p class="calibre1">«Votiamo», propose Pris. «Come facevamo sull'astronave, quando non eravamo d'accordo». </p>
<p class="calibre1">«Be'», disse Irmgard. «Non aggiungo altro. Ma se rinunciamo a lui, dubito troveremo un altro essere umano disposto accoglierci e ad aiutarci. Il signor Isidore è un uomo...» cercò la parola giusta. </p>
<p class="calibre1">«Speciale», concluse Pris. </p>
<p class="calibre1"></p>
<p class="calibre1">83</p>
</body>
</html>
